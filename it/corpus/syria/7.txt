Otto cose brevi sulla Russia in Siria <d>XXXX-09-30</d> la Russia ha iniziato le operazioni militari in Siria e numerosi opinionisti hanno festeggiato l’ intervento . Tra i commenti più frequenti : « Finalmente qualcuno fa sul serio in Siria » , « L’ ISIS ha i giorni contati » e il mio preferito : « Anche noi dobbiamo appoggiare Assad » . Ecco perché sono opinioni sensate soltanto se siete sul libro paga del FSB , in otto semplici punti . 1 . Putin è l’ unico che fa sul serio in Siria ? Fino ad <d>PRESENT_REF</d> la Russia ha schierato un contingente simbolico molto piccolo rispetto alle forze che sono già in campo : una quarantina tra aerei ed elicotteri , qualche decina di mezzi corazzati e circa duemila uomini . Per fare un paragone , le forze armate siriane contano circa 200 mila uomini . I ribelli – escluso l’ ISIS – dispongono di forze più o meno paragonabili . 2 . L’ ISIS <d>PRESENT_REF</d> ha i giorni contati ? Gli aerei russi hanno compiuto un paio di attacchi contro i ribelli ( non contro l’ ISIS , come dice Mosca ) . Fino ad <d>PRESENT_REF</d> l’ ISIS è sopravvissuta a più di settemila attacchi compiuti in <d>P1Y</d> dalla coalizione guidata dagli Stati Uniti . 3 . Putin vuole distruggere l’ ISIS ? No , Putin vuole proteggere il regime di Assad , l’ ultimo stato - cliente che gli è rimasto in Medio Oriente . <d>PRESENT_REF</d> l’ ISIS non costituisce una minaccia immediata al regime di Damasco . Il vero nemico di Assad sono gli altri ribelli – alcuni moderati , altri estremisti quasi quanto l’ ISIS . Se mi chiedete di fare una scommessa , punterei sul fatto che la Russia si concentrerà sui ribelli e lascerà in pace o quasi l’ ISIS . 4 . Putin ha fregato gli occidentali ancora una volta ? I leader occidentali sono stati colti di sorpresa dalla mossa di Putin , ma soltanto perché il comportamento di Putin è – usiamo un eufemismo ? – eccentrico . Mettiamola così : state passeggiando con un vostro amico e lui di colpo si getta nel fiume . Chi è lo stupido , il vostro amico o voi che non avevate previsto che potesse buttarsi nel fiume ? La Siria è un caos che attira nel suo vortice chiunque la tocchi , infilarsi nel pantano non è sembrata agli analisti occidentali la mossa migliore per la Russia . In Russia vivono più o meno venti milioni di musulmani , circa un settimo della popolazione totale del paese . È una minoranza con cui il governo ha problemi oramai da vent’ anni ( alcuni esempi qui e qui ) . Non solo : i migliori combattenti a disposizione dell’ ISIS sono musulmani russi o provenienti dalle repubbliche centro - asiatiche che confinano con la Russia ( provate a indovinare da dove viene il leader dell’ ISIS più famoso dopo al Baghdadi ) . Cosa faranno questi musulmani quando la propaganda fondamentalista comincerà a dire che il Grande Satana non abitata più a Washington , ma si è trasferito a Mosca ? A porte chiuse i funzionari americani sono felicissimi della decisione di Putin . Non vedono l’ <d>PRESENT_REF</d> che Putin infili le braccia fino al gomito nel pantano siriano ( un paese dove , ricordiamolo , gli Stati Uniti non hanno veri e propri interessi diretti ) . A proposito , sembra che i russi siano davvero i peggiori nemici di sé stessi : il patriarcato russo ha fatto sapere <d>XXXX-XX-XX</d> che le operazioni in Siria sono una “ Guerra Santa “ . Buon divertimento . 5 . Sanzioni , crisi economica , Ucraina e <d>PRESENT_REF</d> anche Siria ? Ancora sull’ acume strategico di Putin : la Russia è già impegnata militarmente in Ucraina dove è in corso una guerra che fino ad <d>PRESENT_REF</d> non ha portato alcun beneficio al paese – e forse sul lungo termine non ne porterà nemmeno alla popolarità di Putin . Lo sforzo in Ucraina , le sanzioni occidentali e il crollo del prezzo del petrolio hanno ridotto in pezzi l’ economia russa . Un’ altra avventura militare di cui non si intravede la fine rischia di diventare la pagliuzza che spezza la schiena dell’ orso . Da ricordare : la Russia ha un PIL poco inferiore a quello dell’ Italia . 6 . Quindi Putin è pazzo ? In realtà Putin può guadagnare qualcosa dal suo intervento in Siria : un leader disposto a rischiare la bancarotta del suo paese per proteggere i suoi clienti è un alleato che qualunque regime di pazzi sanguinari vorrebbe avere al suo fianco . Già <d>PRESENT_REF</d> diversi paesi del Medio Oriente si stanno avvicinando alla Russia firmando contratti miliardari con la sua morente industria militare . Nel migliore dei casi la Russia manterrà Assad al potere e guadagnerà un pugno di nuovi alleati / clienti più o meno disposti a spendere i loro soldi in vecchi carri armati sovietici . Il gioco vale la candela ? Lo scopriremo tra qualche tempo . 7 . Ma non si era detto che Assad <d>PRESENT_REF</d> sta con i buoni ? I commentatori filo - russi e quelli più islamofobi sostengono che l’ occidente deve seguire l’ esempio russo e appoggiare Assad perché in fondo il regime siriano è meglio dell’ ISIS ed è l’ unico che combatte davvero i terroristi . Le cose stanno in maniera molto diversa . Assad e il suo regime hanno contribuito in maniera sostanziale alla nascita dell’ ISIS . Assad ha finanziato e aiutato gli estremisti islamici iracheni ( i progenitori dell’ ISIS ) fin dal <d>2003</d> e ha appoggiato e finanziato più o meno qualunque altro movimento terroristico comparso in Medio Oriente negli ultimi quarant’ anni . Il regime di Assad ha sempre fatto tutto quello che era in suo potere per trasformare la guerra civile siriana in uno scontro religioso e nel <d>2011</d> arrivò a liberare gran parte degli estremisti religiosi imprigionati nelle carceri siriane nella speranza di radicalizzare l’ opposizione al regime . I ribelli siriani denunciano oramai da <d>PXY</d> che i comandanti dell’ esercito siriano firmano spesso tregue e cessate il fuoco locali con l’ ISIS in modo da concentrare i loro sforzi contro i moderati . 8 . Come finisce Dobbiamo rassegnarci all’ idea che non esiste una soluzione semplice alla crisi siriana . Appoggiare Assad senza condizioni significa aiutare un dittatore che ha ucciso 100 mila civili dall’ inizio della guerra . Non solo è una scelta eticamente inaccettabile , ma significa anche spingere verso il fondamentalismo decine di migliaia di ribelli moderati e quei milioni di siriani che non chiedono altro che la fine della dittatura . Appoggiare i ribelli presenta quasi altrettante difficoltà . Questo non significa che <d>P1D</d> non saremo costretti a scendere a patti con il dittatore . Stati Uniti e Regno Unito hanno già dichiarato che sono disposti ad accettare Assad come leader siriano anche se solo per un periodo di transizione . Quello che è certo è che la soluzione a questa crisi non risiede nelle avventure di un leader politico che ritiene una buona idea farsi fotografare a petto nudo mentre finge di andare a caccia di tigri siberiane . Questo è il decimo “ dispaccio ” di una serie <d>P1W</d> con cui cercherò di raccontare le guerre che stanno attraversando il mondo musulmano . Qui ho raccontato il progetto . Qui potete trovare gli altri dispacci . Per commentare gli articoli abbonati al Post oppure accedi , se sei già abbonato Giornalista . Ho scritto per l’ Arena di Verona e per l’ Agence Europe di Bruxelles . Ho collaborato ad alcuni libri d’ inchiesta su CL e la finanza cattolica . Mi piacciono i numeri e l’ economia e cerco di spiegarli in modo semplice . Su Twitter sono @DM_Deluca