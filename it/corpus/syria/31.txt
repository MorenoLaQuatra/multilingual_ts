La lettera di Putin agli Stati Uniti Il presidente russo ha scritto al New York Times che in Siria le armi chimiche le hanno usate i ribelli e che l'"eccezionalismo americano " non esiste Il presidente russo Vladimir Putin ha scritto una lettera aperta agli statunitensi sulla crisi in Siria . Il documento è stato pubblicato <d>XXXX-09-12</d> sull’ edizione cartacea del New York Times e raccoglie diverse riflessioni sulla guerra civile siriana , sui rapporti diplomatici tra Stati Uniti e Russia e sull’ intervento militare in Siria proposto dal presidente statunitense Barack Obama . È molto raro che Putin assuma questo tipo di iniziative e dimostra quanto la Russia voglia evitare a tutti i costi un attacco in Siria , contro il quale si è sempre opposta anche dopo le notizie sull’ utilizzo delle armi chimiche . Nella lettera Putin ricorda che le relazioni tra Stati Uniti e Russia sono passate attraverso diverse fasi , dall’ essere alleati per sconfiggere i nazisti al confrontarsi duramente durante gli anni della Guerra fredda . Spiega che i fondatori delle Nazioni Unite “ capirono che le decisioni che riguardano la guerra dovrebbero essere prese solo attraverso un ampio consenso ” , ricordando quindi l’ importanza delle regole previste per il Consiglio di Sicurezza dell’ ONU , che danno a ogni membro permanente ( Stati Uniti , Francia , Regno Unito , Cina e Russia ) il diritto di veto per fermare le risoluzioni , comprese quelle sull’ uso della forza contro altri stati . Putin scrive che questo meccanismo potrebbe essere danneggiato se “ nazioni influenti ” andassero oltre il Consiglio per agire senza un suo consenso . Un attacco degli Stati Uniti contro la Siria , dice Putin , “ causerà maggiori vittime innocenti e una escalation , facendo potenzialmente espandere il conflitto oltre i confini siriani ” . L’ intervento militare farebbe aumentare le violenze e porterebbe a nuove ondate di terrorismo , rendendo più difficile la gestione del conflitto israelo - palestinese , il controllo sui piani nucleari dell’ Iran , e il mantenimento di una certa stabilità nel Vicino Oriente . “ Potrebbe sbilanciare l’ intero sistema delle leggi internazionali ” . Secondo Putin in Siria non si sta combattendo una “ battaglia per la democrazia ” : c’ è un conflitto armato tra il governo e forze di opposizioni in un paese con tante religioni diverse . Contro il regime di Assad combattono numerosi “ militanti di al Qaida ed estremisti di ogni tipo ” , scrive Putin ricordando che gli stessi Stati Uniti hanno definito terroristici diversi gruppi combattenti di opposizione . “ Mercenari dai paesi arabi combattono in Siria e centinaia di militanti da paesi occidentali Russia compresa sono motivo di grandi preoccupazioni . Non potrebbero tornare nei nostri paesi dopo avere fatto esperienza in Siria ? Dopotutto , successivamente alla guerra in Libia , gli estremisti si sono spostati nel Mali . Per noi è una minaccia . ” Putin ricorda che la Russia non sta proteggendo la Siria e che è solamente interessata ad avviare un dialogo pacifico con il suo regime . Per questo motivo sono necessarie le Nazioni Unite e il suo Consiglio di Sicurezza : “ La legge è la legge , e dobbiamo seguirla che ci piaccia o no . Sotto le <d>PRESENT_REF</d> leggi internazionali , la forza è concessa solo per legittima difesa o in seguito a una decisione del Consiglio di Sicurezza . Qualsiasi altra cosa è inammissibile per la Carta delle Nazioni Unite , e costituirebbe un atto di aggressione ” . “ Nessuno nega che siano stati usati gas tossici in Siria ” ammette Putin , spiegando però che “ ci sono tutte le ragioni per credere che siano stati usati non dall’ esercito siriano , ma dalle forze di opposizione al fine di provocare un intervento da parte delle potenti nazioni che le sostengono , che finirebbero per combattere al fianco dei fondamentalisti . ” Putin definisce “ allarmante ” il fatto che sia diventato comune per gli Stati Uniti intervenire nei conflitti interni di altri paesi . Scrive che “ milioni di persone nel mondo ” vedono sempre di più l’ America come uno stato che sa solo usare la “ forza bruta ” e non come un modello di democrazia usando lo slogan “ o siete con noi , o siete contro di noi ” . E Putin elenca gli interventi militari in Iraq , Afghanistan e Libia definendoli fallimentari e chiedendosi perché in Siria le cose dovrebbero andare diversamente , nel caso di un attacco . Nella parte finale della lettera aperta , Vladimir Putin cita la “ volontà della Siria di mettere il suo arsenale chimico sotto controllo internazionale per la sua successiva distruzione ” come un’ opportunità per superare la crisi siriana , evitando un intervento militare . Su questa opzione si è discusso molto nei <d>PXD</d> : era stata citata come un’ ipotesi ( molto remota ) dal Segretario di stato americano John Kerry e fatta propria dalla Russia , che <d>PRESENT_REF</d> la cita come una propria proposta da discutere principalmente in sede ONU . Nel suo discorso alla nazione di <d>XXXX-09-10</d> , Obama ha citato la possibilità di ricorrere a questa opzione , anche se ci sono grandi scetticismi su come possa essere gestita e organizzata dalla Siria che <d>PAST_REF</d> non ha collaborato molto sulla sorveglianza internazionale dei propri arsenali . Putin conclude la sua lettera con una critica a Obama per una cosa detta durante il suo discorso di <d>XXXX-XX-XX</d> : Non sono d’ accordo su ciò che ha detto su una peculiarità degli statunitensi , dicendo che la politica degli Stati Uniti è “ ciò che rende l’ America diversa , è ciò che ci rende eccezionali ” . È molto pericoloso incoraggiare le persone a vedersi eccezionali , qualunque sia la motivazione . Ci sono grandi paesi e paesi più piccoli , ricchi e poveri , quelli con lunghe tradizioni democratiche e quelli che stanno ancora cercando la loro via verso la democrazia . Le loro politiche sono diverse , anche . Siamo tutti diversi , ma chiediamo tutti la benedizione del Signore , e non ci dobbiamo scordare che Dio ci ha creati tutti uguali . foto : AP Photo / RIA Novosti , Alexei Nikolsky Questo articolo non è più commentabile . Abbonati al Post per commentare le altre notizie . займы онлайнвзять кредит онлайн