<d>2020-07-31</d> Il dovere di informare il diritto ad essere informati Libano 120mila . Siria 60mila <d>2013-01-05</d> Spesso , e giustamente , citata come capostipite delle guerre civili contemporanee , antesignana di quelle finalizzate alla pulizia etnica , la guerra civile libanese ha prodotto l’ orrore di 120mila morti , 130mila secondo altri computi . Bashar al - Assad è ancora distante da quel primato , ma se si considera il fattore tempo il dittatore siriano , con 60mila morti ammazzati , può essere considerato un recordman . I dati questa volta li ha forniti l’ Onu , non l’ Osservatorio Siriano per i diritti umani . E indicano in tutta la sua evidenza il baratro in cui è precipitata la credibilità della comunità internazionale , capace di contare i morti ma incapace di reagire anche se arrivano a livelli da capogiro del genere . Sono livelli da capogiro ancor di più se si considera il numero dei “ presunti morti ” , il numero dei torturati , il numero dei rifugiati , il numero degli sfollati . Davanti a tutto questo se uno si ricorda che Barack Obama decise l’ intervento in LIbia per “ evitare una catastrofe umanitaria a Bengazi ” , viene da chiedersi in <d>P21M</d> di conflitto siriano dove sia finito il presidente americano . Pensava alla rielezione ? Non pensava al danno enorme che una simile politica del “ laviamocene le mani ” avrebbe causato alla sua credibilità ? La politica del “ alla larga della Siria ” è stat ovviamente giustificata dai veti russi e cinese , ma c’ è un altro veto da ricordare . Molto importante . L’ ONu non incrimina Assad per crimini di guerra perché , non riconoscendo la Siria la corte criminale internazionale , per procedere serve il voto del consiglio di sicurezza dell’ Onu . Voto che non arriva per il veto russo e per quello cinese . Ma l’ incriminazione potrebbe avvenire anche su indicazione della Lega Araba . Indicazione che non arriva per un motivo chiaro : troppi altri leader arabi vogliono la caduta di Assad , ma non la giustizia internazionale , soprattutto se riferita alla difesa dei diritti dll’ uomo . Il criminale numero due , però , è chiaramente Putin . E la sua scelta va spiegata . Difende Assad e non lo molla per un motivo , se non unico di certo prioritario : a lui la guerra in Siria serve per vendere armi . Punto . da Il Mondo di Annibale TI POTREBBE INTERESSARE ANCHE Forum su Coronavirus e informazione # ParoleNonPietre Il “ Manifesto di Assisi ” in 10 punti . Per i giornalisti e non solo Articolo 21 Blog online per la libertà di informazione ( powered by Cooperativa Elzevira )