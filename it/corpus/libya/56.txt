Rivolte – L’ Italia ammalata di complottismo Una malattia che sembra diffondersi con sempre maggiore facilità , forse per l’ innata necessità dell’ uomo di trovare un capro espiatorio sul quale caricare la responsabilità di eventi catastrofici . O forse perché l’ idea del complotto soddisfa il nostro narcisismo , potendoci mostrare agli altri come quelli che hanno capito tutto , come quelli più intelligenti . Se a questo aggiungiamo la notorietà che può darci la spiegazione del complotto , il gioco è fatto . Interviste , pubblicazioni e convegni , faranno da scena al più intelligente che spiega al mondo degli stupidi il perché lui non ha mai creduto a quella verità che veniva messa sotto gli occhi di tutti . Innegabile il fatto che alla base di tutto questo c’ è una storia <d>PAST_REF</d> del Paese , che avvalora le tesi dei complottisti . L’ Italia è il Paese della trattativa Mafia - Stato , degli anni di piombo delle BR e dei servizi segreti più o meno deviati ( forse solo servizi segreti ) , della strage di Ustica ecc . Ha dunque gioco facile chi trasforma la propaganda in verità e la verità in propaganda . E se credi a quella che sembra la verità più semplice – forse perché è veramente la verità - , ecco che tutti ti guardano con compassione : bravo lo scemo … e tu ci credi ? Come non parlare dunque di complotto dinanzi alle rivolte che stanno divampando in tutto il mondo arabo ? Gli ingredienti per un buon complotto di questo genere , sono sempre gli stessi : Stati Uniti , Israele , petrolio . Anziché provare a capire le ragioni di una rivolta , dividersi sul fatto che sia giusto o meno , cercare di capirne le conseguenze ; eccoci pronti a ritrovare l’ unità d’ Italia – che esiste solo quando parliamo dei campionati europei o mondiali di calcio – accomunati dall’ idea del complotto Giudaico - Massonico . Non sappiamo nulla di politica estera , di guerre o di terrorismo ? Non ha importanza . Un’ alzata di spalle , un sorrisino di commiserazione in direzione di chi crede alla versione ufficiale di un fatto , bastano a trasformarci nei massimi esperti in materia . Prendiamo ad esempio la rivolta in Libia . Sul banco degli imputati : Stati Uniti , Israele , Petrolio . Come spiegare al popolo dei complottisti che solo due degli imputati erano colpevoli ? Come spiegare che solo gli americani avevano la necessità di rompere quel sodalizio che si era creato tra Libia , Italia e Russia , in materia di energia ? Affinchè il “ complotto ” fosse perfetto , era necessario metterci dentro Israele . Ma perché credere che notizie attendibili riferivano una nave battente bandiera greca che , lasciati i porti israeliani , aveva raggiunto il porto di Tripoli per rifornire di armi e attrezzature militari le forze di Gheddafi ? Forse perché agli israeliani conveniva non correre il rischio che la Libia finisse nelle mani di fondamentalisti islamici ? Ma se togli Israele , cosa resta del complotto ? Neppure il disperato tentativo d’ Israele di aiutare il leader libico , narrando delle sue presunte origini ebraiche , ha fatto sì che si guardasse con maggiore attenzione e distacco a quelli che erano gli interessi reali . Un complotto se non è Giudaico - Massonico , che complotto è ? Scoppia la rivolta in Siria . Assad è vittima dell’ ennesimo complotto Giudaico - Massonico . Una telefonata ad una radio francese , ci racconta la shoccante verità sulla rivolta . Inutile parlare delle migliaia di morti tra la popolazione civile ; dei fondati timori di Israele che l’ armamento siriano possa finire nelle mani di fondamentalisti islamici ; dei ribelli che vedono negli Stati Uniti e in Israele il loro peggior nemico . Inutile persino dimostrare che la stampa russa- nell’ evidenziare come agli israeliani non convenga la caduta di Assad – riporta le accuse mosse da Israele ai ribelli . C’ è il rischio di sentirsi rispondere che i russi sono filoisraeliani … Anche i palestinesi manifestano contro Assad , ma qualcuno potrebbe inventarsi che è risaputo che i palestinesi sono i migliori alleati degli israeliani … Una campagna di disinformazione , porta a vedere presunti complotti giudaico - massonici , ignorando , più o meno volutamente , il problema vero del dopo rivolta : la recrudescenza del terrorismo islamico ! Un attentato contro inermi cittadini israeliani in Bulgaria ? L’ avete letto sui giornali ? Ne hanno parlato i massimi esperti complottisti ? Ovviamente no . Fa più notizia il presunto complotto . Allarmate – anche per le conseguenze che una svolta in Medio Oriente potrebbe avere in Europa – le principali agenzie mondiali di intelligence . Ma di questo i complottisti non parlano . Un pericolo che aveva ben descritto Antonio Evangelista nel suo libro Madrasse , e che in occidente sembra sia fortemente sottovalutato . Se da un lato ci sono popoli stanchi d’ essere oppressi da dittatori , dall’ altro – più che ai complotti e mire occidentali -c’ è da stare attenti all’ Islam fondamentalista . Le teorie complottiste , spesso supportate da esperti prezzolati o di parte , attecchiscono grazie all’ ignoranza di chi le ascolta facendole poi proprie . Ma siamo certi che chi originariamente le diffonde sia altrettanto ignorante ? E mentre lasciamo che i popoli vengano oppressi fino a quando una rivolta non mette fine a una dittatura , con conseguenze a noi ignote , giochiamo a fare gli “ esperti ” . Quando capiremo d’ aver perso la guerra , ci rammaricheremo del fatto di non aver agito in maniera diversa e di aver perso tempo prezioso a inseguire fantasmi . Quel giorno , sarà troppo tardi … Gian J. Morici Condividi sui social Lascia un commento Annulla risposta Il tuo indirizzo email non sarà pubblicato . I campi obbligatori sono contrassegnati * Nome * Email * Sito web Notizie brevi - Comunicati Stampa La Valle dei Templi è un progetto powered by Jazzzz Ricerca nel sito