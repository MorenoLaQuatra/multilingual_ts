I REGIMI : LA BATTAGLIA DI TRIPOLI In fuga con « la cassa » . L' ultima carta dei tiranni Così i dittatori caduti continuano la lotta , sognando il ritorno I REGIMI : LA BATTAGLIA DI TRIPOLI In fuga con « la cassa » . L' ultima carta dei tiranni Così i dittatori caduti continuano la lotta , sognando il ritorno Finché c' è denaro c' è speranza . Potrebbe essere questo il motto dei dittatori accerchiati dai nemici . Se Gheddafi ha resistito così a lungo lo deve a tre cose : è brutale , scaltro e ricco . Insieme ai figli - in particolare il cosmopolita Saif al Islam - ha nascosto risorse un po' dappertutto . In Sudafrica , Algeria , Egitto , Ucraina , nei paradisi fiscali e in posti dove fanno poche domande quando arrivi con valige piene di soldi . I forzieri di Tripoli ospitavano , all' inizio della guerra , riserve in oro per 10 miliardi di dollari . Ci sono ancora ? O il Colonnello le ha portate a Sebha , come hanno indicato alcune segnalazioni ? I francesi , in un' analisi dei loro servizi , hanno aggiunto un dato . Almeno 50 i miliardi di dollari a disposizione dei lealisti . La Guida ha usato queste risorse per ingaggiare agenti segreti , pagare mercenari , assoldare terroristi . Arabi , europei , slavi , americani , africani . Alcuni sono dei veri scudi umani . Altri sono più sofisticati . Sanno come muoversi in clandestinità , conoscono le regole d' oro per sopravvivere in un ambiente ostile , sono tecnologici . Così , in <d>PRESENT_REF</d> , il dittatore si è protetto , ma ha anche continuato a lanciare messaggi . Ogni volta che hanno scritto che era nell' angolo , lui è spuntato fuori con un audio . D' accordo , basta poco . Ma è comunque un segnale di sfida . Sempre con il denaro si possono convincere dei ribelli a guardare dall' altra parte . Ed è forse quello che hanno fatto i suoi figli , scappati in modo rocambolesco . Una via bloccata può essere riaperta , una pista d' aeroporto può diventare all' improvviso disponibile , una casa trasformarsi in rifugio protetto . Altri transfughi del regime sostengono che il clan Gheddafi ritiene di avere ancora margini di manovra . Lo dicono nelle loro rapide apparizioni e ci credono per davvero . Importante , per loro , conservare dei capisaldi . Come Sirte o qualche oasi imprendibile . O ancora un tratto al confine con la Tunisia ( circa 40 km ) usato per molti traffici . I lealisti puntano su due elementi . Il fattore Tempo : alla lunga l' opposizione può spaccarsi . Il fattore Soldi : per alimentare la lotta a oltranza . Importante è non crollare , poi vedranno come pianificare il « ritorno » . Lo hanno sostenuto fin dal giorno 1 della rivolta . I dittatori , a volte , perdono il trono ma non i loro tesori . O perlomeno non del tutto . Alcuni sono congelati dalla comunità internazionale , altri diventano oggetto di leggende e storie vere . Il caudillo paraguaiano Francisco López Carrillo , un despota infatuato di Napoleone , ha nascosto nel <d>1870</d> oro e gioielli in una zona impervia del Paese . Un gruzzolo mai trovato . Alla fine della Seconda guerra mondiale , i nazisti avrebbero trasferito un miliardo di dollari a bordo di sottomarini in Argentina . C' è chi crede che su quegli « squali » ci fosse anche Adolf Hitler . Montagne di denaro - è il secondo capitolo - finite poi nelle mani dei Perón . Un destino identico avrebbe avuto il tesoro del generale giapponese Tomoyuki Yamashita . Lui è stato giustiziato nel <d>1946</d> , mentre le ricchezze depredate durante il conflitto sarebbero state trovate dal <d>FUTURE_REF</d> presidente filippino Marcos . Lui stesso poi al centro di un caso internazionale legato al blocco dei suoi beni . E poi ancora Saddam Hussein . Un collaboratore sostiene che siano scomparsi quasi 100 miliardi di dollari . Un mistero accompagnato da operazioni di 007 , regolamento di conti tra i gerarchi del partito Baath e finanziamenti ad alcune componenti della ribellione irachena . Fondi portati a Dubai e a Damasco che sono serviti per armare i nostalgici anche dopo l' impiccagione di Saddam . Altro quadrante geografico . I Caraibi . Quando Baby Doc , erede del tiranno Papa Doc , è rientrato ad Haiti dopo il terremoto , tutti hanno pensato : eccolo , grazie ai soldi che ha portato all' estero , potrà dire ancora la sua nonostante il proprio passato nero come la pece . Ma forse non ha più quello che tutti credono e il suo rientro era proprio finalizzato a recuperare una parte dei 4 milioni di dollari gelati nei conti svizzeri . Il divano dorato a forma di sirena che raffigura il volto di Aisha Gheddafi nell’ atrio della villa della figlia del Raìs a Tripoli . La villa , presa d’ assalto dai ribelli nei <d>PXD</d> , era piena di arredi lussuosi e kitsch : un esempio della ricchezza del regime ( Reuters / G. Tomasevic ) Quando cade un raìs , i suoi avversari cercano subito di mettere le mani sulla cassa . Interna ed esterna . È accaduto in Tunisia con Ben Ali e in Egitto con Mubarak . <d>XXXX-XX-XX</d> potrebbe avvenire con Bashar Assad che - secondo fonti mediorientali - si è preparato chiedendo un « prestito » all' alleato iraniano . Un contributo determinante per resistere alla rivoluzione . E il filo ci porta ancora alla famiglia Gheddafi . In tanti la hanno abbandonata . Testimonianze riferiscono di militari che hanno buttato il fucile perché non erano più sicuri di essere pagati . La stessa cosa hanno fatto diversi soldati di ventura . Qualcuno se ne è tornato a casa , nella <d>PAST_REF</d> Jugoslavia , e lo ha persino raccontato . Ma altri sono rimasti . Per scelta , perché sanno che nei loro riguardi non vi sarà clemenza . O semplicemente per denaro . <d>2011-08-29</d> <d>2011-08-29T13:55</d> RIPRODUZIONE RISERVATA