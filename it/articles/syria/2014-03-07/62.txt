Siria, miliziani uccidono a sangue freddo una decina di prigionieri (VIDEO SHOCK)
Un video, dai contenuti molto cruenti e presumibilmente proveniente dalla Siria, è stato diffuso stamattina su youtube. Mostra un uomo aprire la porta di un locale che ha tutta l'idea di essere una stalla: all'interno ci sono delle persone distese a terra, tra le quali uomini, donne e adolescenti. Vengono tutti fatti inginocchiare a terra intorno a un pilastro di cemento, poi vengono colpiti con il calcio del fucile dietro la testa. Infine vengono uccisi a sangue freddo: i boia sparano loro prima alla schiena, poi in testa. La mattanza avviene in un luogo non precisato del paese ed i miliziani non parlano arabo: si presume, comunque, che siano guerriglieri di Al-Quaeda. Il video dura poco più di 2 minuti: non se ne conosce la data.
La guerra civile siriana è uno dei conflitti più catastrofici in atto. Vede contrapporsi l'esercito governativo fedele a Bashar Al Assad contro una miriade di forze ribelli, determinate a sollevarlo. Il conflitto è iniziato nel marzo del 2011 con delle manifestazioni di piazza che sembravano inserirsi nel contesto della cosiddetta primavera araba. Quindi gli scontri sono degenerati in una guerra guerra civile cruenta che ha causato, secondo l'Onu, non meno di 150mila morti in soli tre anni, oltre a milioni di profughi. Più volte le Nazioni Unite hanno denunciato come entrambe le fazioni abbiano commesso orrendi crimini di guerra, dalle esecuzioni sommarie agli stupri, dalle uccisioni dei civili alle torture più barbare, passando per il bombardamento degli ospedali da parte delle truppe governative.
