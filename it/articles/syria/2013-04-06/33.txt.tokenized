N.B. Con Adblock attivo , potresti non vedere correttamente alcuni contenuti .
Siria , sequestrati 4 giornalisti italiani , preoccupazioneS ( Siria , guerra civile , ph :
www.trtitalian.com)OSSIGENO – Roma , 6 aprile 2013 – Quattro giornalisti italiani sono stati sequestrati nel nord della Siria tra la regione di Idlib e quella turca di Hatay .
Sono Amedeo Ricucci , che guida la troupe del programma Rai ”
La Storia siamo noi ” , il fotografo Elio Colavolpe , il documentarista Andrea Vignali e la freelance italo - siriana Susan Dabbous .
Da giorni lavoravano nel paese sconvolto dalla guerra per realizzare il reportage ” Silenzio , si muore ” .
La notizia si è diffusa nella serata di ieri ed è stata confermata dalla ministero degli Esteri che , sottolineando la necessità del ” massimo riserbo ” , ha fatto sapere di seguire la vicenda fin dai primi momenti e di essere in contatto con i familiari .
Il lavoro dei quattro in Siria è un primo esperimento Rai di giornalismo partecipativo .
Ricucci aveva annunciato sul suo blog , alla vigilia della partenza , che con i suoi collaboratori sarebbe stato in Siria dall’1 al 15 aprile , realizzando collegamenti ogni giorno via Skype con un gruppi di studenti di San Lazzaro di Savena , comune alle porte di Bologna , la città in cui Ricucci aveva lavorato diversi anni fa .
I ragazzi della scuola avrebbero dovuto interagire con i giornalisti in zona di guerra e fornire loro – grazie anche a indicazioni della redazione de “ La Storia siamo noi ” – spunti e suggerimenti circa notizie da seguire e storie da raccontare .
Ricucci , più volte impegnato in zone di conflitto , e Colavolpe erano già stati assieme nei mesi scorsi per un altro reportage ad Aleppo , sempre prodotto dal canale di approfondimento Rai .
I giornalisti italiani sono entrati in Siria nella zona controllata dai gruppi che combattono il governo di Assad lo scorso 2 aprile .
Il loro programma prevedeva ogni sera il rientro in Turchia , sempre nella zona di frontiera .
Secondo le prime informazioni , i quattro sono risultati irraggiungibili attraverso i cellulari dal 4 aprile quando nel pomeriggio era previsto il collegamento con la scuola .
Ieri mattina fonti giornalistiche siriane e straniere della zona turca e in contatto con gli accompagnatori di Ricucci hanno riferito che i giornalisti si trovavano nel villaggio di Yaqubiya , a nord di Idlib , in stato di fermo , probabilmente da parte di miliziani fondamentalisti .
Secondo la ricostruzione di queste fonti , i reporter italiani erano stati arrestati perché avevano filmato e fotografato postazioni militari sensibili .
Secondo altre fonti , a trattenerli sarebbe il gruppo Assad , Jabhat Al Nusra , una fazione islamica radicale , considerata dagli analisti vicina ad Al Qaeda .
La RAI ha chiesto ” la massimo collaborazione e il massimo riserbo per garantire l’ incolumità del collega ” Ricucci e degli altri giornalisti .
FNSI – “ Seguiamo con molta trepidazione la vicenda ” mettendo a disposizione della Farnesina tutta la ” nostra collaborazione , nel riserbo dovuto per garantire l’ incolumità ” dei colleghi , ha detto il segretario della Federazione Nazionale della Stampa Franco Siddi .
ORDINE GIORNALISTI – Il presidente dell’ Ordine dei Giornalisti del Lazio , Bruni Tucci , e il presidente del Consiglio Nazionale dell’ Ordine dei giornalisti , Enzo Iacopino , hanno manifestato “ preoccupazione ” e hanno invitato “ tutti i giornalisti ad occuparsi della vicenda tenendo conto dei rischi della situazione ” .
“ Il fermo – spiegano Tucci e Iacopino in una nota – è avvenuto in un’ area nella quale operano gruppi politici che hanno sensibilità diverse da quelle occidentali ed è per questo doveroso evitare di fornire particolari che possono essere interpretati negativamente per i 4 colleghi ai quali , tutti , va la solidarietà dell’ Ordine dei giornalisti ” .
USIGRAI – “
E ’ importante aderire alla richiesta di ‘ silenzio stampa ’ avanzata dal Ministero degli Esteri e dalla Rai .
La vita umana prima di tutto .
La sicurezza dei 4 colleghi fermati in Siria deve essere in questo momento la priorità per tutti noi ” , – afferma Vittorio di Trapani , segretario nazionale Usigrai .
( CST per www.ossigenoinformazione.it ) Rispondi Annulla risposta SEGUICI SUI SOCIAL Apulia Film House :
nuova casa del cinema pugliese Montanaro “ Bimbo 4 mesi positivo al Covid dopo contatto .
Genitori negativi ” “ Il miracolo del Gargano ” :
il reportage di Gatto e Pietzsch a 70 anni dalla sua pubblicazione Covid Puglia , 1.862 test :
2 positivi , 1 nel Foggiano .
1 morto a Bari Miss Italia riaccende i riflettori Puglia Copyright © STATO QUOTIDIANO , 2019 DISEGNATO E SVILUPPATO DA KOBOLD STUDIO