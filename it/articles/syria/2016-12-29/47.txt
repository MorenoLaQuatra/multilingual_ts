Russia, Turchia, ribelli e governo annunciano il cessate il fuoco in SiriaI governi di Damasco, Mosca e Ankara, assieme alla coalizione delle forze di opposizione, hanno annunciato la fine di tutte le operazioni militari in Siria. L’esercito regolare, la Russia, la Turchia, e la coalizione delle forze di opposizione al governo hanno annunciato questa mattina un cessate il fuoco valido per l’intero territorio nazionale della Siria. Le armi saranno deposte a partire dalla mezzanotte: l’accordo prevede infatti “il blocco totale di tutte le operazioni militari”.In Siria si combatterà ancora contro l’IsisSe l’intesa verrà rispettata, significherà la fine di una porzione non indifferente della guerra in Siria, a cinque anni dall’inizio di un conflitto che ha causato più di 310mila morti e milioni di profughi. I combattimenti continueranno invece nei confronti degli jihadisti dell’Isis e del Fronte Fatah al-Cham.Le diplomazie di Ankara e di Mosca saranno “garanti della tregua”. Il presidente russo Vladimir Putin – nel corso di una riunione con i propri ministri della Difesa e degli Affari esteri – ha parlato di “una notizia che attendevamo da molto tempo, e che ha comportato molto lavoro”. Mentre il portavoce della Coalizione nazionale siriana, la principale forza di opposizione in esilio, ha spiegato che l’organizzazione “ha concesso il proprio sostegno all’accordo”, chiedendo “che venga rispettato da tutti”.La Russia ridurrà la propria presenza militareSecondo quanto riferito dal governo di Mosca sono stati firmati tre documenti: il più importante, quello che pone fine alla guerra tra il governo siriano e l’opposizione armata interna, è valido in tutte le città della nazione mediorientale. Al contempo, la Russia ha anche annunciato una riduzione della propria presenza militare in Siria, a più di un anno dall’inizio delle operazioni al fianco del governo di Damasco (avviate nel settembre del 2015), e a pochi giorni dall’annuncio della riconquista totale della città di Aleppo.Ancora non si conoscono, tuttavia, le modalità di tale ritiro. Nel frattempo, l’inviato speciale delle Nazioni Unite in Siria, Staffan de Mistura, ha manifestato soddisfazione di fronte all’annuncio del cessate il fuoco, “che potrà risparmiare vite umane e facilitare l’invio di aiuti umanitari”. Il diplomatico ha inoltre auspicato che l’accordo possa costituire una base importante per i negoziati che verranno organizzati dalla Russia ad Astana, la capitale del Kazakistan (in attesa dei colloqui di pace previsti a Ginevra, sotto l’egida dell’Onu, a partire dal prossimo 8 febbraio).Anche gli Stati Uniti hanno accolto positivamente le parole di Putin: Mark Toner, portavoce della diplomazia americana ha spiegato che “le informazioni relative alla tregua nella guerra civile in Siria rappresentano un’evoluzione utile al fine di arrestare le violenze e creare le condizioni per un dialogo politico costruttivo”. La Francia sceglie l’ecologia. Trionfo dei Verdi alle elezioni municipaliLione, Bordeaux, Strasburgo, Grenoble. E anche Parigi grazie ad un accordo con il sindaco Anne Hidalgo. Per i Verdi in Francia è un successo storico.
Indonesia, condannati contadini accusati di aver rubato frutti dalla loro terraI due sono stati riconosciuti colpevoli di aver raccolto frutti di palma nei terreni coltivati illegalmente dalla Pt Hamparan Masawit Bangun Persada. Glifosato, Bayer pagherà 10 miliardi di dollari per chiudere 95mila processiBayer ha annunciato un accordo volto a chiudere il 75 per cento dei contenziosi avviati negli Stati Uniti sul glifosato. Ma non ammette responsabilità.Germania, l’enorme mattatoio Tönnies nuovo focolaio di Covid-19Dopo che oltre 1.500 lavoratori sono risultati positivi, nuovi blocchi sono stati imposti nello stato della Renania Settentrionale-Vestfalia.“Sto soffocando”. La storia di Cédric Chouviat, il George Floyd franceseCédric Chouviat è morto durante un controllo stradale a Parigi, nello scorso gennaio. La vicenda è emersa solo ora sulla stampa francese.
Cos’è e com’è andato il Juneteenth 2020Il Juneteenth, ricorrenza che ricorda la fine della schiavitù negli Stati Uniti, ha assunto un valore simbolico molto forte nel 2020, con la morte di Floyd. Com’è andato il Juneteenth 2020Il Juneteenth, ricorrenza che ricorda la fine della schiavitù negli Stati Uniti, ha assunto un valore simbolico molto forte nel 2020, con la morte di Floyd.Dopo Twitter, Facebook. Perché i social network oscurano Donald TrumpPer la prima volta Facebook rimuove un post di Trump per istigazione all’odio. Intanto Twitter continua a segnalare i suoi post inesatti.Dreamers, la Corte suprema boccia le scelte di Donald Trump sui giovani migrantiCon una sentenza storica la Corte suprema ha ripristinato i diritti per i giovani migranti negli Stati Uniti, i cosiddetti dreamers.
