Russia, Turchia, ribelli e governo annunciano il cessate il fuoco in Siria
I governi di Damasco, Mosca e Ankara, assieme alla coalizione delle forze di opposizione, hanno annunciato la fine di tutte le operazioni militari in Siria.
L’esercito regolare, la Russia, la Turchia, e la coalizione delle forze di opposizione al governo hanno annunciato questa mattina un cessate il fuoco valido per l’intero territorio nazionale della Siria. Le armi saranno deposte a partire dalla mezzanotte: l’accordo prevede infatti “il blocco totale di tutte le operazioni militari”.
In Siria si combatterà ancora contro l’Isis
Se l’intesa verrà rispettata, significherà la fine di una porzione non indifferente della guerra in Siria, a cinque anni dall’inizio di un conflitto che ha causato più di 310mila morti e milioni di profughi. I combattimenti continueranno invece nei confronti degli jihadisti dell’Isis e del Fronte Fatah al-Cham.
Le diplomazie di Ankara e di Mosca saranno “garanti della tregua”. Il presidente russo Vladimir Putin – nel corso di una riunione con i propri ministri della Difesa e degli Affari esteri – ha parlato di “una notizia che attendevamo da molto tempo, e che ha comportato molto lavoro”. Mentre il portavoce della Coalizione nazionale siriana, la principale forza di opposizione in esilio, ha spiegato che l’organizzazione “ha concesso il proprio sostegno all’accordo”, chiedendo “che venga rispettato da tutti”.
La Russia ridurrà la propria presenza militare
Secondo quanto riferito dal governo di Mosca sono stati firmati tre documenti: il più importante, quello che pone fine alla guerra tra il governo siriano e l’opposizione armata interna, è valido in tutte le città della nazione mediorientale. Al contempo, la Russia ha anche annunciato una riduzione della propria presenza militare in Siria, a più di un anno dall’inizio delle operazioni al fianco del governo di Damasco (avviate nel settembre del 2015), e a pochi giorni dall’annuncio della riconquista totale della città di Aleppo.
Ancora non si conoscono, tuttavia, le modalità di tale ritiro. Nel frattempo, l’inviato speciale delle Nazioni Unite in Siria, Staffan de Mistura, ha manifestato soddisfazione di fronte all’annuncio del cessate il fuoco, “che potrà risparmiare vite umane e facilitare l’invio di aiuti umanitari”. Il diplomatico ha inoltre auspicato che l’accordo possa costituire una base importante per i negoziati che verranno organizzati dalla Russia ad Astana, la capitale del Kazakistan (in attesa dei colloqui di pace previsti a Ginevra, sotto l’egida dell’Onu, a partire dal prossimo 8 febbraio).
Anche gli Stati Uniti hanno accolto positivamente le parole di Putin: Mark Toner, portavoce della diplomazia americana ha spiegato che “le informazioni relative alla tregua nella guerra civile in Siria rappresentano un’evoluzione utile al fine di arrestare le violenze e creare le condizioni per un dialogo politico costruttivo”.
La Polonia vuole lasciare la Convenzione di Istanbul sulla violenza di genere, e non è l’unica
Il governo polacco si è detto contrario alla Convenzione di Istanbul sulla violenza contro le donne. Una scelta condivisa da Ungheria, Slovacchia e Turchia.
Perché milioni di americani non possono più permettersi l’acqua potabile
In 12 città degli Stati Uniti i due quinti della popolazione non riescono più a pagare l’accesso all’acqua, i cui prezzi sono aumentati esponenzialmente.
Il memorabile discorso di Alexandria Ocasio-Cortez in risposta agli insulti sessisti di un deputato
La deputata democratica Alexandria Ocasio-Cortez ha risposto con un discorso commovente alle offese sessiste rivoltele da un parlamentare repubblicano.
Trump cambia idea e dice agli americani di indossare la mascherina
Il presidente degli Stati Uniti Donald Trump ha fatto marcia indietro e ha invitato gli americani ad indossare la mascherina contro il coronavirus.
Glifosato, confermata la condanna della Monsanto per il Roundup (ma ridotta la pena)
La Monsanto perde l’ennesima battaglia legale negli Stati Uniti. Confermata la condanna per la malattia del giardiniere Dewayne Johnson.
Sentenza storica per 3.000 keniani avvelenati dal piombo: verranno risarciti
Decine di persone si sono ammalate per le esalazioni tossiche di una fabbrica di piombo, nella periferia di Mombasa. Ora un tribunale ha fatto giustizia.
È morto John Lewis, storico leader per i diritti civili degli afroamericani
John Lewis aveva 80 anni ed era malato di cancro. Era l’ultimo leader in vita del movimento per i diritti civili degli afroamericani negli Stati Uniti.
Gran parte delle terre dell’Oklahoma torna ai nativi americani
Quasi metà dell’Oklahoma è una riserva indigena, secondo la Corte suprema degli Stati Uniti. Cosa può cambiare ora per i nativi americani.
Il piano Biden-Sanders per gli Stati Uniti: produzione di energia ad emissioni zero entro il 2035
Pubblicato un documento di sintesi tra i programmi del candidato alla presidenza degli Stati Uniti Joe Biden e quello del senatore Bernie Sanders.
