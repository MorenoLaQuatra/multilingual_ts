notizie e stampa Israele e la guerra civile siriana Israele può attuare un doppio contenimento nei confronti di Assad e degli altri gruppi armati , tenendosi il più possibile fuori dalla guerra interna siriana Di Ehud Eilam Ehud Eilam , autore di questo articolo La Siria è da cinque anni in guerra civile .
Fin dall’ inizio c’ è stata incertezza se l’ eventuale caduta del presidente siriano Bashar al - Assad sarebbe stata vantaggiosa per Israele .
Da una parte pesano gli stretti legami di Assad con nemici giurati d’ Israele come Iran e Hezbollah .
Dall’ altra c’ è la totale imprevedibilità di un’ era post - Assad .
Ufficiosamente in Israele è prevalso l’ approccio che diceva di lasciare che le varie parti armate si danneggiassero reciprocamente il più a lungo possibile .
Israele sicuramente non è alla ricerca di uno scontro con Assad , nonostante la debolezza del suo vecchio avversario .
Dal 2013 Israele ha lanciato solo pochi attacchi aerei all’ interno della Siria mirati ad impedire a Hezbollah di ottenere armi avanzate , come sofisticati missili anti - aerei .
Assad avrebbe potuto lanciare azioni di ritorsione , ma non l’ ha fatto .
In passato Israele è intervenuto in alcune guerre civili arabe .
Nel 1970 dissuase la Siria dal proseguire con la sua invasione della Giordania , il che permise al regno Hashemita di sopraffare l’ insurrezione interna , vale a dire l’ Olp .
Nella guerra civile in Siria , Israele ha evitato di offrire qualunque sostegno ad Assad contro gli insorti .
Israele non ha nemmeno cercato di impedire ai nemici di Assad di penetrare in Siria , anche se in questo campo non è che Israele avrebbe potuto fare molto in ogni caso .
Inoltre , Israele non ha collaborato in alcun modo con i membri della élite siriana , certamente non come aveva fatto con la leadership cristiana in Libano tra la fine degli anni ’ 70 e l’ inizio degli anni ‘ 80 durante la guerra civile in quel paese .
Israele ha ancora tristi memorie del suo intervento in Libano , dove le truppe israeliane si sono ritrovate impantanate per 18 anni soffrendo talvolta perdite pesanti .
Israele non ha nessuna voglia di sprofondare in un altro pantano arabo .
Soldati israeliani al confine con la Siria Il cambiamento più positivo dal punto di vista di Israele è che la potenza militare siriana si è drasticamente ridotta a partire dal 2011 , in seguito alla guerra civile .
Le forze armate siriane contavano su centinaia di migliaia di soldati , ma oggi sono molto meno .
Le unità di Assad disponeva di una massiccia potenza di fuoco , compresi centinaia di missili terra - terra a lungo raggio che avrebbero potuto colpire le principali città di Israele .
Quei missili sono stati sparati , ma contro i nemici di Assad all’ interno della Siria .
Assad ha dovuto anche rinunciare a gran parte della sua riserva di armi chimiche .
Non c’ è più confronto fra le forze armate di Assad e la loro controparte israeliana .
Nonostante tutta l’ esperienza di combattimento acquisita negli ultimi anni dall’ esercito di Assad , una guerra contro le Forze di Difesa israeliane sarebbe molto diversa .
Anziché ribelli con armi leggere , l’ esercito siriano si troverebbe a fare i conti con la potente aviazione d’ Israele e con le sue migliaia di carri armati e pezzi d’ artiglieria efficientemente manovrati .
Assad sa bene come andrebbe a finire un tale scontro .
Israele potrebbe schiacciare le forze di Assad con una tale rapidità e ad un tale livello da lasciarlo estremamente vulnerabile e , di fatto , alla mercé dei suoi nemici .
Dalla fine
del 2014 quasi tutta la frontiera tra Siria e Israele , sulle alture del Golan , è nelle mani di vari gruppi armati , col risultato di diminuire ancora di più l’ attrito tra Israele e Assad .
Tuttavia , un nuovo incidente alla frontiera o ulteriori attacchi israeliani all’ interno della Siria per bloccare le forniture di armi avanzate a Hezbollah potrebbero far degenerare la situazione e portare ad uno scontro tra Israele e Assad o i suoi alleati , a cominciare da Hezbollah .
Scontri della guerra civile siriana fotografati dal versante israeliano del confine Alcuni dei gruppi armati che si trovano nei pressi del confine sulle alture del Golan sono affiliati ad al - Qaeda o allo “ Stato Islamico ” ( ISIS ) .
Vi è anche la possibilità di uno scontro tra loro e Israele .
Bande armate in territorio siriano potrebbero tentare di infiltrarsi e / o di sparare razzi e colpi di mortaio contro Israele .
Le alture del Golan , teatro negli ultimi anni di alcuni incidenti di questo genere , potrebbero diventare sempre più pericolose per i 20mila israeliani che ci vivono .
Ma non sarebbe rischioso come una guerra su vasta scala tra Israele e Siria sul genere di quella del 1973 , che da allora fortunatamente non si è più verificata .
Israele non vuole farsi trovare impreparato , per cui è stata costruita una nuova recinzione al confine con la Siria alta cinque e in alcuni punti sette metri .
Vicino al confine le Forze di Difesa israeliane hanno aggiunto trincee , mine antiuomo , posti d’ osservazione ecc .
A partire dall’ ottobre 2015 , a seguito del coinvolgimento militare della Russia in Siria , Israele deve fare attenzione a non entrare in collisione con le forze di Mosca .
Israele è inoltre preoccupato dal fatto che la Russia possa fornire ad Assad armi sofisticate , come i missili anti - aerei S-300 :
armi che poi Assad potrebbe usare contro Israele o consegnarle a Hezbollah .
Tutto considerato Israele può attuare un doppio contenimento sia nei confronti di Assad che dei gruppi armati siriani , tenendosi il più possibile fuori dalla guerra interna siriana .
Anche gli stati occidentali non sembrano desiderare un intervento d’ Israele nel conflitto siriano , men che meno un intervento militare .
Resta tuttavia la possibilità che Israele venga trascinato in questa guerra contro la sua volontà , in particolare se si verificasse un’ ondata di attacchi sanguinosi sulle alture del Golan .
( Da : Jerusalem Post , 19.3.16 ) Bambini siriani , feriti nella guerra civile del loro paese , curati nell’ ospedale israeliano ZIv di Safed 21 Marzo 2016 La frustrazione che spinge al terrorismo è quella di non riuscire a distruggere Israele Il Consiglio Onu per i diritti dei terroristi Iscriviti alla Newsletter I tweet con cui la Guida Suprema iraniana , ayatollah Ali Khamenei , invoca la distruzione di Israele non violano le norme di Twitter contro i discorsi di odio in quanto vengono considerati semplici “ minacce di politica estera ” .
Lo ha dichiarato mercoledì la rappresentane di Twitter , Ylwa Pettersson , in video collegamento con la Commissione della Knesset per immigrazione e Diaspora .
Pettersson rispondeva a una domanda dell’ attivista Arsen Ostrovsky che aveva chiesto perché il 29 maggio Twitter ha etichettato un tweet del presidente Donald Trump sui disordini negli Usa con l’ avvertimento che era in violazione delle norme dell’ azienda , mentre i molti tweet dei leader iraniani sulla volontà di distruggere Israele non vengono etichettati .
“ Dunque riassumendo – ha detto la parlamentare di Blu - Bianco Michal Cotler - Wunsh , che presiedeva il dibattito – su Twitter , invocare un genocidio di ebrei va bene ma commentare la situazione politica in alcuni paesi non va bene ” .
Successivamente , Michal Cotler - Wunsh ha scritto :
“ Ho chiesto a Twitter di adottare la definizione di antisemitismo della International Holocaust Remembrance Alliance .
Twitter non può sostenere di combattere questa forma di odio senza adottarne la definizione più ampiamente riconosciuta ” .
Poche ore dopo , Khameini ha pubblicato un tweet in cui definisce gli Stati Uniti “ Satana incarnato ” e “ il regime sionista ” il loro “ cane al guinzaglio ” .
L’ immagine postata da Khamenei il 19 maggio che propone la “ soluzione finale ” per lo stato ebraico ( clicca per ingrandire ) Secondo uno studio pubblicato mercoledì dal Johns Hopkins Coronavirus Resource Center , il tasso di mortalità da coronavirus in Israele è tra i più bassi al mondo .
Pur investito dalla seconda ondata di contagi , per cui attualmente Israele è considerato un “ paese rosso ” cioè con un alto tasso di morbilità in rapporto alla popolazione , tuttavia il tasso di mortalità è dello 0,7 % .
L’ amaro primato della mortalità da covid-19 spetta alla Gran Bretagna ( 15,2 % ) , seguita da Messico ( 11,1 % ) , Iran ( 5,5 % ) ed Egitto ( 5 % ) .
Sono diventate cinque le persone arrestate dalla polizia israeliana in relazione alla sospetta aggressione contro manifestanti antigovernativi , martedì sera , a Tel Aviv .
La polizia afferma che sono previsti ulteriori arresti .
Diverse centinaia di ebrei religiosi hanno visitato giovedì la spianta sul Monte del Tempio di Gerusalemme in occasione di Tisha B’ Av , ( la giornata in cui l’ ebraismo ricorda la distruzione dei due Templi di Gerusalemme ) , scaglionati in gruppi di 20 .
Una decina di loro sono stati fermati dalla polizia e portati fuori dal complesso quando hanno cercato di pregare , in violazione delle norme in vigore nel sito .
Un filmato mostra un attivista che esibisce una bandiera israeliana per pochi secondi , prima che un agente di polizia gli ordini di riporla .
In base a un accordo in vigore dal 1967 , i musulmani possono pregare sulla spianta del Monte del Tempio , dove sorgono la moschea di al - Aqsa e la Cupola della Roccia , mentre i non musulmani possono solo accedervi a precise condizioni , ma mai pregare né mostrare simboli religiosi o nazionali .
Secondo YnetNews , giovedì sono stati fermati anche due musulmani che avevano gridato slogan dispregiativi contro i visitatori ebrei .
Diverse centinaia di ebrei religiosi si sono assembrati mercoledì sera davanti al Muro Occidentale ( “ del pianto ” ) per la vigilia di Tisha B’ av ( la giornata in cui l’ ebraismo ricorda la distruzione dei due Templi di Gerusalemme ) , abbattendo le transenne che erano state poste nel piazzale per dividere i settori da 20 fedeli l’ uno , in applicazione delle norme anti - pandemia .
Il Ministero della sanità israeliano ha comunicato mercoledì sera che altre 2.104 persone sono risultate positive al coronavirus , portando il numero totale di casi a 67.734 dall’ inizio della pandemia .
Fra i 34.521 casi attivi , 328 sono considerati in gravi condizioni .
Il bilancio totale delle vittime da covid-19 in Israele è salito a 491 .
La Watergen Company , l’ Arava Institute for Environmental Studies e vari partner palestinesi hanno collaborato per la consegna a Gaza del terzo generatore di acqua potabile dall’ umidità dell’ atmosfera .
Il primo generatore è stato donato al comune di Abasan Al - Kabira , nella striscia di Gaza , nel dicembre 2019 e inaugurato nel febbraio di quest’ anno .
Il secondo è stato installato due mesi fa presso il Rantisi Medical Center nella città di Gaza .
Domenica scorsa è stato consegnato al Nasser Medical Center di Khan Younis , il secondo più grande ospedale della striscia Gaza , il terzo generatore , il più grande finora prodotto dalla ditta israeliana Watergen , in grado di produrre fino a 5.000 litri di acqua al giorno .
Per ovviare alle carenze di elettricità a Gaza , questi generatori Watergen sono stati muniti di un sistema a pannelli solari .
Il terzo generatore d’ acqua è stato finanziato da Jeffrey Abramson e dalle sue fondazioni , dal Comitato per gli aiuti umanitari dell’ associazione Neve Shalom - Wahat al - Salam e da Richard e Nancy Moskowitz .
30 aprile :
l’ ingegnere palestinese Raed Nakhal del Palestine Children Relief Fund controlla il dispositivo israeliano GEN - M sul tetto dell’ ospedale pediatrico al - Rantisi della città di Gaza City ( clicca per ingrandire ) Il Ministero della sanità israeliano ha registrato martedì sera 2.210 nuovi contagi da coronavirus nell’ ultimo giorno , il dato più alto finora registrato in 24 ore .
Dei 33.148 pazienti attualmente malati di covid-19 , 316 sono in gravi condizioni .
Sono stati segnalati sei nuovi decessi , portando il bilancio totale delle vittime in Israele a 486 .
I resti di una chiesa risalente al VI sec .
e.v .
, probabilmente parte di un più vasto monastero , sono stati scoperti nel villaggio circasso di Kfar Kama , nella Bassa Galilea .
Lo ha martedì annunciato la Israel Antiquities Authority .
“ La chiesa , che misura 12 m x 36 m – ha detto l’ archeologa Nurit Feig – aveva la navata centrale e le navate laterali pavimentate con raffinati mosaici , solo in parte conservati ” .
Il ritrovamento è avvenuto durante scavi di controllo effettuati in vista della costruzione di un parco giochi .
I ricercatori hanno anche scoperto diversi vani adiacenti alla chiesa , mentre altri ambienti ancora da scavare sono stati rivelati da un’ ispezione radar attraverso il terreno .
La scoperta della chiesa potrebbe offrire spunti sul possibile ruolo dell’ antico villaggio cristiano , che esisteva nell’ area in periodo bizantino , le cui pietre sarebbero state utilizzate dai membri della tribù circassa Shapsug quando crearono nella stessa area il loro villaggio nel 1876 .
La vicinanza del Monte Tabor , il sito identificato dalla tradizione cristiana sin dalla prima era bizantina come il luogo della Trasfigurazione di Gesù narrata nel Vangelo , supporta questa ipotesi .
Vedi su YouTube Parte del pavimento musivo della chiesa rinvenuta a mosaico chiesa Kfar Kama ( clicca per ingrandire ) Haifa , terza città d’ Israele , con il 10 % di popolazione araba , ha deciso di intitolare una via alla celeberrima cantante egiziana Umm Kulthum , morta a 76 anni nel 1975 , “ che rappresenta – ha detto la sindaca Einat Kalisch - Rotem – un modello di convivenza tra arabi ed ebrei ” .
Umm Kulthum , una delle cantanti più venerate del mondo arabo , elogiata da Bob Dylan e presa a modello da Beyonce , si esibì a Haifa negli anni ’ 30 quando la città era sotto Mandato Britannico .
Non sono mancate le polemiche , benché strade intitolate a suo nome esistano già a Ramle e nel quartiere Beit Hanina di Gerusalemme .
Alcuni hanno ricordato le posizioni fortemente anti - israeliane assunte dalla cantante nel 1967 quando “ esortava alla distruzione dello stato ebraico ” , come ha detto il parlamentare del Likud Ariel Kallner .
Ma ridurre Umm Kulthum al conflitto tra arabi ed ebrei
significa misconoscere il suo grande successo fra gli ebrei di origine mediorientale , ha sottolineato Jonathan Mandel , ricercatore di Lingua e cultura araba all’ Università Ben - Gurion del Negev .
Una delle sue canzoni più famose , “ Enta Omri ” , quella ripresa da Beyonce , è stata anche tradotta in ebraico .
E ’ normale che prima della pace con Israele Umm Kulthum abbia cantato canzoni patriottiche , ha detto il musicista israeliano Ariel Cohen alla AFP , osservando come lo stesso ex capo rabbino sefardita , Ovadia Yosef , di origine irachena , amasse suonare la musica di Umm Kulthum durante le feste e cantare i suoi testi in arabo .
Umm Kulthum ( clicca per ingrandire ) © 2020 Tutti i diritti sono riservati .
È vietata la riproduzione .
Designed by
Labna.it