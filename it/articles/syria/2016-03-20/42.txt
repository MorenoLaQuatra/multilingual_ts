Israele.netnotizie e stampaIsraele e la guerra civile sirianaIsraele può attuare un doppio contenimento nei confronti di Assad e degli altri gruppi armati, tenendosi il più possibile fuori dalla guerra interna sirianaDi Ehud EilamEhud Eilam, autore di questo articoloLa Siria è da cinque anni in guerra civile. Fin dall’inizio c’è stata incertezza se l’eventuale caduta del presidente siriano Bashar al-Assad sarebbe stata vantaggiosa per Israele. Da una parte pesano gli stretti legami di Assad con nemici giurati d’Israele come Iran e Hezbollah. Dall’altra c’è la totale imprevedibilità di un’era post-Assad. Ufficiosamente in Israele è prevalso l’approccio che diceva di lasciare che le varie parti armate si danneggiassero reciprocamente il più a lungo possibile.Israele sicuramente non è alla ricerca di uno scontro con Assad, nonostante la debolezza del suo vecchio avversario. Dal 2013 Israele ha lanciato solo pochi attacchi aerei all’interno della Siria mirati ad impedire a Hezbollah di ottenere armi avanzate, come sofisticati missili anti-aerei. Assad avrebbe potuto lanciare azioni di ritorsione, ma non l’ha fatto.In passato Israele è intervenuto in alcune guerre civili arabe. Nel 1970 dissuase la Siria dal proseguire con la sua invasione della Giordania, il che permise al regno Hashemita di sopraffare l’insurrezione interna, vale a dire l’Olp. Nella guerra civile in Siria, Israele ha evitato di offrire qualunque sostegno ad Assad contro gli insorti. Israele non ha nemmeno cercato di impedire ai nemici di Assad di penetrare in Siria, anche se in questo campo non è che Israele avrebbe potuto fare molto in ogni caso. Inoltre, Israele non ha collaborato in alcun modo con i membri della élite siriana, certamente non come aveva fatto con la leadership cristiana in Libano tra la fine degli anni ’70 e l’inizio degli anni ‘80 durante la guerra civile in quel paese. Israele ha ancora tristi memorie del suo intervento in Libano, dove le truppe israeliane si sono ritrovate impantanate per 18 anni soffrendo talvolta perdite pesanti. Israele non ha nessuna voglia di sprofondare in un altro pantano arabo.Soldati israeliani al confine con la SiriaIl cambiamento più positivo dal punto di vista di Israele è che la potenza militare siriana si è drasticamente ridotta a partire dal 2011, in seguito alla guerra civile. Le forze armate siriane contavano su centinaia di migliaia di soldati, ma oggi sono molto meno. Le unità di Assad disponeva di una massiccia potenza di fuoco, compresi centinaia di missili terra-terra a lungo raggio che avrebbero potuto colpire le principali città di Israele. Quei missili sono stati sparati, ma contro i nemici di Assad all’interno della Siria. Assad ha dovuto anche rinunciare a gran parte della sua riserva di armi chimiche. Non c’è più confronto fra le forze armate di Assad e la loro controparte israeliana. Nonostante tutta l’esperienza di combattimento acquisita negli ultimi anni dall’esercito di Assad, una guerra contro le Forze di Difesa israeliane sarebbe molto diversa. Anziché ribelli con armi leggere, l’esercito siriano si troverebbe a fare i conti con la potente aviazione d’Israele e con le sue migliaia di carri armati e pezzi d’artiglieria efficientemente manovrati. Assad sa bene come andrebbe a finire un tale scontro. Israele potrebbe schiacciare le forze di Assad con una tale rapidità e ad un tale livello da lasciarlo estremamente vulnerabile e, di fatto, alla mercé dei suoi nemici.Dalla fine del 2014 quasi tutta la frontiera tra Siria e Israele, sulle alture del Golan, è nelle mani di vari gruppi armati, col risultato di diminuire ancora di più l’attrito tra Israele e Assad. Tuttavia, un nuovo incidente alla frontiera o ulteriori attacchi israeliani all’interno della Siria per bloccare le forniture di armi avanzate a Hezbollah potrebbero far degenerare la situazione e portare ad uno scontro tra Israele e Assad o i suoi alleati, a cominciare da Hezbollah.Scontri della guerra civile siriana fotografati dal versante israeliano del confineAlcuni dei gruppi armati che si trovano nei pressi del confine sulle alture del Golan sono affiliati ad al-Qaeda o allo “Stato Islamico” (ISIS). Vi è anche la possibilità di uno scontro tra loro e Israele. Bande armate in territorio siriano potrebbero tentare di infiltrarsi e/o di sparare razzi e colpi di mortaio contro Israele. Le alture del Golan, teatro negli ultimi anni di alcuni incidenti di questo genere, potrebbero diventare sempre più pericolose per i 20mila israeliani che ci vivono. Ma non sarebbe rischioso come una guerra su vasta scala tra Israele e Siria sul genere di quella del 1973, che da allora fortunatamente non si è più verificata. Israele non vuole farsi trovare impreparato, per cui è stata costruita una nuova recinzione al confine con la Siria alta cinque e in alcuni punti sette metri. Vicino al confine le Forze di Difesa israeliane hanno aggiunto trincee, mine antiuomo, posti d’osservazione ecc.A partire dall’ottobre 2015, a seguito del coinvolgimento militare della Russia in Siria, Israele deve fare attenzione a non entrare in collisione con le forze di Mosca. Israele è inoltre preoccupato dal fatto che la Russia possa fornire ad Assad armi sofisticate, come i missili anti-aerei S-300: armi che poi Assad potrebbe usare contro Israele o consegnarle a Hezbollah.Tutto considerato Israele può attuare un doppio contenimento sia nei confronti di Assad che dei gruppi armati siriani, tenendosi il più possibile fuori dalla guerra interna siriana. Anche gli stati occidentali non sembrano desiderare un intervento d’Israele nel conflitto siriano, men che meno un intervento militare. Resta tuttavia la possibilità che Israele venga trascinato in questa guerra contro la sua volontà, in particolare se si verificasse un’ondata di attacchi sanguinosi sulle alture del Golan.(Da: Jerusalem Post, 19.3.16)Bambini siriani, feriti nella guerra civile del loro paese, curati nell’ospedale israeliano ZIv di Safed
21 Marzo 2016
Attualità
La frustrazione che spinge al terrorismo è quella di non riuscire a distruggere IsraeleIl Consiglio Onu per i diritti dei terroristiIscriviti alla Newsletter
Email *





News
Migliaia di israeliani hanno partecipato domenica a eventi del Gay Pride a Gerusalemme, Tel Aviv, Haifa e Beer Sheba.Il “gabinetto coronavirus” israeliano ha discusso domenica la possibile re-imposizione di alcune restrizion,i alla luce della recrudescenza di contagi che si registra nel paese. Secondo alcune fonti, il governo sta pensando di limitare le riunioni sociali a un massimo di 19 persone. Un altro incontro sulla questione è fissato per lunedì. Domenica il ministro della sanità Yuli Edelstein ha convocato una conferenza stampa annunciando: “Siamo all’inizio di una seconda ondata di contagi”.Le varie fazioni armate palestinesi attive nella striscia di Gaza hanno proclamato per mercoledì 1 luglio una “Giornata della rabbia” da tenere alla recinzione di confine con Israele.lìL’African National Congress, il partito al potere in Sudafrica, ha chiesto al presidente del parlamento di censurare il giudice capo Mogoeng Mogoeng per aver affermato, durante un webinar ospitato martedì scorso dal Jerusalem Post, che il Sudafrica ha una posizione sbilanciata contro Israele e che potrebbe esercitare maggiore influenza se assumesse un approccio più equilibrato al conflitto israelo-palestinese.Un attacco aereo ha colpito, sabato, postazioni delle milizie sostenute dall’Iran nella Siria orientale, vicino al confine con l’Iraq. L’Osservatorio siriano per i diritti umani afferma che Israele “potrebbe essere responsabile” dell’attacco, che avrebbe causato la morte di nove miliziani filo-iraniani. L’attacco è avvenuto poche ore dopo che l’agenzia di stampa iraniana Tasnim aveva riferito che il comandante della Forza Quds del Corpo delle Guardie Rivoluzionarie iraniane, Esmail Ghaani, era stato nel sito per visitare le truppe. Il rapporto è stato rapidamente cancellato da Tasnim, ma le fotografie di Ghaani erano già state condivise on-line. Durante la visita, Ghaani ha tenuto un discorso in cui, fra l’altro, ha accusato Israele e Stati Uniti d’aver creato l’ISIS.Agenti della polizia di frontiera israeliana hanno sventato un attentato all’arma bianca, sabato, al posto di controllo di Qalandiya, a nord di Gerusalemme, quando hanno individuato in tempo tempo due palestinesi sospetti che, arrestati, sono risultati in possesso di pugnali. Durante l’arresto, sono rimasti leggermente feriti sia i due sospetti che due agenti.Due razzi palestinesi lanciati venerdì dalla striscia di Gaza verso Israele si sono abbattuti su zone non edificate. Le Forze di Difesa israeliane  hanno reagito colpendo due strutture militari di Hamas, il gruppo terrorista al potere a Gaza.In un ulteriore segnale di disgelo, i Ministeri della sanità di Israele ed Emirati Arabi Uniti annunceranno forme di cooperazione nella lotto contro la pandemia da coronavirus. Lo ha anticipato giovedì il primo ministro israeliano Benjamin Netanyahu dicendo che “tale cooperazione riguarderà la ricerca, lo sviluppo e la tecnologia in aree che miglioreranno la sicurezza sanitaria in tutta la regione”.DiA Imaging Analysis, azienda israeliana leader nell’intelligenza artificiale, ha annunciato giovedì d’aver ottenuto l’autorizzazione dalla Food and Drug Administration degli Stati Uniti e il marchio europeo CE per due dispositivi ad ultrasuoni basati sull’intelligenza artificiale destinati ad aiutare nella battaglia contro covid-19. I due nuovi prodotti sono LVivo RV, la prima analisi automatizzata del ventricolo destro del cuore basata sull’intelligenza artificiale, e LVivo Bladder, un programma basato sull’intelligenza artificiale per fornire una misurazione automatizzata del volume del ventricolo mediante gli ultrasuoni. L’annuncio è significativo per quanto riguarda la lotta al coronavirus poiché recenti studi hanno dimostrato un legame tra mortalità da covid-19 e insufficienza cardiaca del ventricolo destro.Pochi giorni fa l’Ambasciata iraniana in Italia ha diffuso sui social network una immagine denigratoria già sbugiardata come falsa, aggiungendo la didascalia menzognera: “Bambino palestinese: lasciami respirare, ma invano, il soldato israeliano fascista e disumano non ha lasciato spazio alla sua vita”. Si tratta in realtà di una vecchia foto di un poliziotto cileno, spudoratamente usata per calunniare le forze di sicurezza israeliane.(clicca per ingrandire)
Post recenti


						© 2020 Tutti i diritti sono riservati. È vietata la riproduzione.
					 |
					Designed by Labna.it
Israele.net