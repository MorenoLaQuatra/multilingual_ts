Yemen: 35 feriti durante gli scontri a SanaaSANAA – Almeno 35 persone sono rimaste ferite oggi in scontri a Sanaa nello Yemen tra giovani manifestanti, in contrasto fra loro sull'accordo su un'uscita dallo stallo politico che prevede l'immunita' al presidente Ali Abdallah Saleh. Lo hanno indicato testimoni e una fonte medica.    Gli scontri hanno avuto luogo sulla Piazza del Cambiamento, epicentro della contestazione nella capitale, dove dallo scorso febbraio e' stato allestito un sit-in, sebbene a novembre a Ryad in Arabia Saudita sia stato raggiunto un accordo sulla transizione politica nel Paese che prevede la partenza di Saleh entro due mesi.    ''Circa 2.000 membri del partito islamico Al-Islah  (sunnita), tra cui militari dissidenti, hanno attaccato all'alba il nostro accampamento, ferendo 35 persone'', ha dichiarato all'Afp Khaled al-Madani, un responsabile dei manifestanti.    Gli assalitori hanno attaccato a colpi di bastone e lanci di pietre il presidio dei manifestanti, distruggendo un palco e smantellato delle tende, hanno reso noto alcuni testimoni.     Una fonte medica ha confermato all'Afp il bilancio dei 35 feriti. Vitalizi taglio annullato, partiti protestano. Protestano? Già, M5S più Pd più Lega più FdI fanno abbondante maggioranza contro i vitalizi. Ma annullamento del taglio è avvenuto in Commissione Contenziosa che è, singolare sì, ma organismo di filiazione parlamentare. Allora chi è stato?  Golpe, complotto? Facciamo sceneggiata e chiamiamola dell’insaputa.  