





Please enable javascript to view this site.Diritto di critica | June 28, 2020 



            Top        
 
          Crisi in Libia: gli interessi di Eni sul gas di Gheddafi - Diritto di critica          
Le tensioni internazionali legate alla crisi in Libia stanno portando numerosi effetti sull’intero scacchiere internazionale. Nel nostro Paese, in particolare, le questioni economiche che legano Roma a Tripoli stanno destando preoccupazione almeno quanto il dramma della repressione nel sangue dei manifestanti, se non di più. Su tutti, l’affare più importante è quello che lega sul gas naturale Italia e Libia, unite dal lavoro e dall’interesse di Eni.La società energetica ieri ha comunicato la sospensione delle attività in Libia, assicurando che il gesto di tutela dei propri lavoratori e mezzi non avrebbe inciso sul fabbisogno di petrolio e soprattutto gas per la nostra penisola. Il raggiungimento dei picchi di freddo nell’inverno, con la primavera alle porte, ha permesso la temporanea riduzione dell’uso del gasdotto Greenstream senza eccessivi patemi. La realtà è che, anche se i problemi per il regime di Gheddafi fossero cominciati in autunno, i danni non sarebbero stati irreparabili, almeno nel momento attuale. Contrariamente a quanto le dichiarazioni pubbliche di preoccupazione per la nostra dipendenza energetica lasciano intendere, nel gasdotto sottomarino che collega la costa di Mellitah con la stazione siciliana di Gela possono transitare circa 9 miliardi di metri cubi di gas, quasi pari alla produzione nazionale. Secondo i dati del Ministero dello sviluppo economico relativo al bilancio 2010, l’importazione di metano ha coperto circa il 90% del consumo, ma in gran parte grazie ai passaggi di Mazara del Vallo (TP) e Tarvisio (UD), rispettivamente punti di ricezione delle condotte provenienti da Algeria e Russia, i veri giganti che da soli sostengono il 58% del gas consumato.È facile pensare che l’interesse nel paese in rivolta sia tutto dell’azienda del cane a sei zampe. Il metanodotto Greenstream è parte del Western Libyan Gas Project, un’idea nata negli anni ’70, alla scoperta di giacimenti lungo le coste, e portata avanti nei decenni successivi. Il passaggio dal Mediterraneo all’intera Europa con le partnership dei grandi distributori è da anni in crescita ed è tutelato dalla società italiana, a metà con la partnership della National Oil Corporation (NOC), la società petrolifera di stato libica. All’Eni, insomma, serve la NOC per avere possibilità commerciali nel vecchio continente e per affrontare, in particolare, la russa Gazprom. In Italia l’intera filiera del gas è gestita da Snam Rete Gas, distributore nazionale e unico operatore di rigassificazione sul territorio nazionale, controllata proprio da Eni.Se si pensa che i progetti di nuovi impianti di gasificazione (da Trieste, a Rovigo, alla Toscana, fino a Puglia, Calabria e Sardegna) sono in continua espansione, l’ennesimo legame tra Stato e la società fondata da Mattei appare molto più che evidente e giustifica qualsiasi tutela operata da tutti i Governi succedutisi nella penisola.Usura: così le organizzazioni criminali assorbono le aziende lombardeUn testimone da Tripoli: “Ci stanno ammazzando tutti! Rapiscono anche i bambini”ApprofondisciQuella mastodontica ambasciata USA a Malta. E la Libia...                      
              14 Aprile 2014 | Giovanni Giacalone“Gheddafi raderà al suolo Tripoli e si suiciderà”...                      
              21 Luglio 2011 | Emanuela De MarchiI paesi arabi a scuola di democrazia                      
              26 Aprile 2011 | Emanuela De MarchiCasinò, nobel e colore. Lo show berlusconiano a Lampedusa tra promesse e claque...                      
              31 Marzo 2011 | Paolo RibichiniComments
27 Febbraio, 2011
Dal portale  Indymedia:
http://piemonte.indymedia.org/article/11834 ENI Libia: sangue  &  petrolio. Quando  l’ENI  faceva  affari  d’oro in Libia, arricchendo  il rais di Tripoli e  s’ENImpippava delle  sanziENI  ONU e  USA. Pardon  sanzioni. Quando  ci  son  di  mezzo montagne  di  quattrini non ci  si  ferma  davanti a  niente  e  nessuno. E’ scritto anche in  un dossier  dell’ENI.C’è un  dossier ENI-LIBIA che   porta  la  data  del 14 luglio 1998 (lo trovate  qui  allegato pdf  e  riprodotto). “ENI-LIBIA Wafa  Field e  NC41  Offshore Progetto  GAS”. Gli uomini della  società  dell’Ing.   Mattei avvertono  che  se  si porterà  a  compimento  questo progetto con il  dittatore  di libico Muhammar Gheddafi bisognerà  poi  fare  i  conti con le sanzioni USA. Dice il  dossier l’Eni:“Le  sanzioni  colpiscono i  soggetti (Società  Petrolifere) operanti  in  Libia con  ‘contratti’ la  cui   validità è  successiva alla  data  di  entrata  in vigore del  ‘Act’ e  che  violino le  sanzioni  imposte dall’ONU (risoluzioni 748 del 1992 e 883 del 1993).  Non sono  colpiti  dalle  sanzioni i  contratti precedenti all’entrata in  vigore  del  ‘Act’ e  tutti  i  contratti di  fornitura di  beni, servizi e  tecnologia. Per ‘contratti’ si  intendono accordi con  entità  Libiche, relativi allo  sviluppo di  risorse  petrolifere in  Libia (esplorazione, estrazione, trasporto e raffinazione). Le  sanzioni  colpirebbero la  Società che  ha  posto  in  essere  il   comportamento sanzionato e  le  sue  Consociate a  conoscenza di  tale  comportamento. Sono  pertanto  escluse le  Società dello  stesso  Gruppo,  non  a  conoscenza del  comportamento sanzionato (‘innocent Subsidiary’). Le  sanzioni  che  verrebbero  imposte potranno essere  scelte dal  Presidente degli  Stati  Uniti tra  le  seguenti: 1) l’export-import Bank degli  Usa  non  può  concedere finanziamenti, garanzie ed  assicurazioni relativamente all’esportazione dagli  USA di  beni o  servizi destinati  ad  una Sanctioned Person. 2) Il  Governo degli  USA non  può  concedere  permessi di  esportazione dagli USA di  beni  e  tecnologie destinate ad  una Sanctioned Person. Il  divieto si  riferisce esclusivamente a  beni  e tecnologie la  cui  esportazione debba  essere autorizzata dal  Governo  USA. 3) Le  banche statunitensi non  possono  concedere finanziamenti superiori  s  10.000.000 US$ all’anno ad  una Sanctioned Person,  a meno  che  la  Sanctioned Person non utilizzi tali  finanziamenti per  attività  umanitarie. 4) Gli  istituti  di  credito e finanziari che  siano Sanctioned Person non  possono  partecipare  al  mercato dei  titoli di  stato USA come  ‘primary dealers’, né  possono essere  depositari di fondi del  governo  USA. Il  Governo degli  USA non  può  approvvigionarsi di  beni e  servizi da  una Sanctioned Person. Il  Presidente può  imporre  sanzioni finalizzate   a limitare l’importazione negli USA di  beni e  servizi prodotti  da  una Sanctioned Person”. Come  la  storia c’insegna  l’ENI  s’ENIfischia  altamante  delle  sanzioni  USA/ONU  e – oltre  a  riempire  le  sue –  ha  foraggiato per  oltre  quarant’anni  le  casse  del  colonnello  Gheddafi  a  suon di miliardi  di  dollari. Tutto  sto  fiume di  denaro dall’ENI ad uno  dei più criminali e sanguinari  dittatori del  continente  africano.  Nel  Verbale  (n. 9) della Riunione  del Consiglio  di  Amministrazione  dell’ENI  Spa del 14  luglio 1998 (che  trovate  qui allegato  pdf)  il  Presidente  dell’ENI, Ing. Guglielmo Antonio  Claudio Moscato  da  conto delle  lunghe  trattative  intercorse  con  le  autorità  libiche:“Il  Presidente  informa  il  consiglio che  ha  Divisione ha  definito  un  ‘heads of  agreement’ per  l’importazione  di  gas  dalla  Libia,  ricorda  quindi che  a  definizione di  tali  accordi ha  richiesto  un  lungo negoziato  sui  cui  sviluppi il  Consiglio è  stato  informato nella  riunione  del 28  ottobre  1997 e  che le  intese raggiunte consentono  di  porre le  condizioni per  lo  sfruttamento commerciale del  gas dei  giacimenti di  Wafa  e della  struttura NC41… L’Ing.  Sguaini conclude  la  relazione rappresentando l’andamento delle  produzioni del  gas  equity  italiano e libico per  il  periodo 1998-2010 e  gli  indicatori di  redditività del  progetto che presenta un  tasso  di  redditività interna  del 15,87% nel  caso  base e  del 17,15% nel  caso con  investimento inferiori del  10%…”.Nel  Dossier  “ENI-LIBIA Wafa  Field e  NC41  Offshore Progetto  GAS”,  come  noterete si  tracciano  proiezioni di  lungo  termine e scenari  di profitti  sin’oltre  il 2013. Dimenticando, come insegna  il  mitico  Prof.  Giulio  Sapelli (insigne storico dell’economia nonché  consigliere  dell’ENI)  che “non  esistono  più  gli elementi  stocastici  di  mercato.  Esistono solo gli  elementi  stocastici  geostrategici.  Ad  esempio  Bolivia. Chi  l’avrebbe  mai  detto  che  la  Bolivia  andava  verso  la  scissione. E’  quello  che  sta  capitando  in  Bolivia. Pensiamo  al  pericolo  che  abbiamo  avuto  sul  Blu  Stream. Noi  abbiamo  corso  (ancora  lo  corriamo meno) se  facevano  il  gasdotto,  o  la  pipelines Baku-Ceyhan la  previsione  dei  nostri  utili  sul  Blue  Stream quasi  si  dimezzavano…”.Il  gasdotto  Baku-Ceyhan  venne  poi costruito (purtroppo  per  l’Eni).. Gli  scenari  cambiano. In  Egitto Mubarak  ora va  a tener  compagnia  alle  mummie. Idem in  Tunisia Ben Alì. In Algeria,  Yemen ed  in  tutte  le  aree del  mediterraneo  la  popolazione   oppressa per decenni è  in  rivolta. La  Libia è  a  ferro  e fuoco. Chi  l’avrebbe  mai  immaginato  che nel 2011 anche  un pazzo criminale  come  Muammar Gheddafi  sarebbe  arrivato  al  capolinea? Che  il  gasdotto  ENI del  Greenstream (collega Libia  e  Sicilia) avrebbe  smesso  di sfornare  petrodollari?Una  volta  l’Eni  risolveva fomentando  le  rivoluzioni (v. in Algeria e  Iran). Lo  ricordava il  mitico  Prof  Giulio Sapelli  in una  convention dell’ENI  Corporate  University (v.  video Eni  a margine  del  presente  articolo):“… io  sono  un  ammiratore  dell’impero  britannico … naturalmente  non  possiamo  fare  come gli  Americani  di  cambiare  presidente, organizzare  le  rivoluzioni  arancioni, non abbiamo  più  questi  mezzi, l’abbiamo  fatto  in  Algeria  tanti  anni  fa, in  Iran  forse  con Mossadeq ma  adesso siamo  diventati  una  società  più  normale,  meno  avventurosa, non  facciamo  più  di  queste  cose. Probabilmente  bisognerebbe  continuare  a  farlo,  ma  questa  è  una  visione che  ognuno  ha  delle  società  petrolifere.  Io  sono  uno  molto  all’antica  su   cosa  devono  essere”. Oggi, la società  di  Paolo  Scaroni come  risolverà? Fomenterà anche  in Libia?Qualche  sospetto verrebbe.  Specie  dopo  che  abbiam  visto il  logo  dell’ENI sulla  giacca di  un  mercenario che  sparava  sulla  folla.

Tra razzismo e nulla, come Salvini ha messo nell’angolo il PdI dem (e i giornali) non riescono a imporre una loro agenda che non sia fatta di “anti-” qualcosa. E il Capitano alla console se la ride Mentre il governo traballa pericolosamente, l’opposizione litiga. L’irrilevanza del Pd e della sinistra in genere (e forse dovremmo aggiungere anche l’irrilevanza di un’inedita litigiosissima Forza Italia) è drammatica. […]Read MoreRiforma Costituzionale, ecco cosa cambia se vince il SìDal superamento del bicameralismo perfetto alla cancellazione del Cnel. Piccola guida per un voto consapevoleRead MoreSanremo, Bugo lascia Morgan sul palco – VIDEOA notte ormai fonda Morgan cambia il testo della canzone in gara, riferendosi al collega, che porta via lo spartito e abbandona il palco. Dopo momenti di imbarazzo (arriva anche Fiorello per cercare di andare avanti), Amadeus li squalifica in diretta. I due sarebbero in litigio dopo la pessima esibizione nella serata delle cover.Read MoreArticoli recentiSostieniciTi piace l'informazione di qualità, gratuita ed indipendente? Diritto di critica è un progetto indipendente e che si sostiene solo attraverso il supporto dei suoi lettori e della pubblicità. Aiutaci a migliorare il nostro lavoro con una piccola donazione.