Esteri :
il giro del mondo in tremila battute Proteste in Medio Oriente :
una svolta epocale ?
In questi giorni il paragone più in voga è con il crollo del Muro di Berlino .
L’ ondata di proteste che ha fatto cadere i regimi di Ben Ali in Tunisia e di Mubarak in Egitto e sta travolgendo tutto il Medio Oriente è vista da molti commentatori come una svolta epocale negli assetti della regione , in grado di ridisegnare di colpo assetti geopolitici dati per consolidati e immutabili .
In questo senso il paragone con la caduta dei regimi comunisti dell’ Est può essere calzante , ma le similitudini si fermano lì .
I regimi che sono crollati e quelli che ora vengono bersagliati dai manifestanti ( dallo Yemen al Bahrain all’ Iran ) non fanno parte di un unico blocco e sono molto diversi tra loro .
Senza contare che , escluso l’ Iran , buona parte dei governi che vengono contestati sono alleati di lungo corso degli Stati Uniti e si collocano o si sono collocati a fianco delle cosiddette “ potenze occidentali ” nel contrasto al fondamentalismo islamico e al terrorismo .
E ’ il caso dello Yemen , il cui presidente Saleh compare più volte nei cablo divulgati da WikiLeaks mentre chiede fondi agli Usa per contrastare il terrorismo in casa propria .
E ’ stato il caso di Hosni Mubarak , rapidamente scaricato dalle cancellerie occidentali , ma utile fino all’ altro ieri per tenere a bada i Fratelli Musulmani e il fondamentalismo islamico in un Paese che riveste interessi vitali per l’ Occidente .
Non per nulla Israele ha mantenuto un atteggiamento di prudente cautela nell’ esprimere le proprie considerazioni sulla transizione in atto nel Paese confinante :
una transizione che per Tel Aviv significa incertezza sulle relazioni con un vicino che , per anni , ha rappresentato uno dei pochi alleati arabi nella regione .
Al di là dà delle collocazioni geopolitiche diverse , sfumate o opposte , il tratto in comune dei Paesi che vengono investiti dalle proteste di piazza è di essere governati da regimi autocratici , molto spesso corrotti e gestiti da élite familiari al potere da molti , troppi anni .
In questo scenario l' Iran si distingue per essere pressoché l’ unico Paese non allineato nell’ orbita statunitense o filo - occidentale e il cui regime non serve per tenere a bada gli islamisti , dal momento che già si tratta di una dittatura islamica .
Quello che non hanno in comune i regimi contestati lo hanno , in parte , i contestatori :
l’ uso massiccio di Twitter , Facebook , sms e altre forme di social media è stato fondamentale per diffondere le proteste e organizzare i raduni dei manifestanti in quasi tutti i Paesi coinvolti .
Un fatto che ha mandato in visibilio tutti coloro che da anni vedono nel web 2.0 un alfiere di democrazia e diritti civili e ha riempito le pagine di molti giornali .
Messaggi via social network come Twitter sono anche un mezzo che il Dipartimento di Stato Usa ha utilizzato e sta utilizzando per incoraggiare le rivendicazioni di diritti civili in Iran e altri Paesi non mediorientali come la Cina .
E qui torniamo al paragone con il crollo del Muro di Berlino ;
la caduta dei regimi dell' Est aveva , in qualche modo , spiazzato l' Occidente che non si aspettava un così rapido tracollo dell ' " Impero del Male " e che forse non lo auspicava in tempi troppo brevi .
La sensazione è che , sotto questo aspetto , la storia si stia ripetendo .
Se ora gli Usa cavalcano le proteste che scuotono i regimi mediorientali è perché non possono fare diversamente , pena perdere la propria immagine di paladini della democrazia a livello globale .
Ma siamo sicuri che , come tutte le superpotenze , gli Stati Uniti non preferissero uno status quo turbolento ( ma ormai conosciuto ) al salto nel buio nelle relazioni internazionali che il crollo dei regimi mediorientali sta prospettando ?
Notizie dalla rete
I Magazines di Blogo SCELTI PER VOI
I VIDEO DEL CANALE NEWS DI BLOGO © 2004 - 2018 Blogo.it ,
alcuni diritti riservati sotto licenza Creative Commons .
Per informazioni pubblicitarie e progetti speciali contattare Triboo Polisblog.it fa parte del Canale News ed è di proprietà di T - Mediahouse - P. IVA 06933670967