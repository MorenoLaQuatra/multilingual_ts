No di Damasco al piano della Lega arabaIl presidente yemenita negli Usa
La Siria respinge la richiesta di dimissioni di Assadmentre continuano le violenze. Saleh parte per cure mediche
No di Damasco al piano della Lega arabaIl presidente yemenita negli Usa
La Siria respinge la richiesta di dimissioni di Assadmentre continuano le violenze. Saleh parte per cure mediche
MILANO - La Siria ha respinto l'iniziativa di pace della Lega araba che chiedeva al presidente  Bashar al-Assad di dimettersi a favore di un governo di unità nazionale ad interim. La decisione di Damasco è stata annunciata  dalla televisione di Stato, che ha citato una fonte anonima del  governo secondo cui la risoluzione araba compie una «interferenza  flagrante» negli affari interni della Siria.
SI ALLARGANO LE SANZIONI - Intanto l'Unione europea ha esteso ad altri trenta soggetti le proprie sanzioni nei confronti dell'apparato militare siriano: lo hanno riferito anonime fonti diplomatiche a Bruxelles, secondo cui la decisione è stata adottata dai ministri degli Esteri dei Ventisette. Il divieto di viaggio in territorio comunitario e il congelamento dei beni sono stati imposti a ulteriori 22 gerarchi e ad altre otto società legate alle Forze Armate di Damasco. Si tratta dell'undicesima tornata di misure punitive Ue contro la Siria. «Molto deludente», secondo il ministro degli Esteri Giulio Terzi, è stato il rifiuto da parte di Damasco del piano della Lega araba per la Siria. «La situazione è molto preoccupante - ha detto Terzi prima dell'inizio del Consiglio affari esteri che discuterà fra l'altro delle nuove sanzioni contro il regime siriano - se ne dovrebbe discutere al Consiglio di sicurezza dell'Onu»
IL PRESIDENTE YEMENITA NEGLI USA - Rimane dunque tesa la situazione in tutto il Medio Oriente e non solo in Siria.  Il presidente yemenita, Ali Abdullah Saleh, è partito alla volta degli Usa, dopo una breve tappa in Oman, per ricevere cure mediche. «Il presidente è in viaggio per gli Stati Uniti per proseguire i trattamenti medici», ha annunciato l'agenzia ufficiale Saba.  Prima della sua partenza, Saleh - a cui il Parlamento yemenita ha concesso con un decreto l'immunità totale - aveva chiesto «perdono» al popolo per le sue «manchevolezze», precisando che sarebbe tornato in patria da capo del Partito del congresso del popolo: un chiaro riferimento all'intenzione di dar corso al piano di transizione elaborato dai Paesi del Golfo e che prevede le sue dimissioni dalla presidenza.
Redazione Online23 gennaio 2012 | 12:34© RIPRODUZIONE RISERVATA
RCS MediaGroup S.p.A. - Divisione Quotidiani  Sede legale: via Angelo Rizzoli, 8 - 20132 Milano | Capitale sociale: € 270.000.000,00
Codice Fiscale, Partita I.V.A. e Iscrizione al Registro delle Imprese di Milano n.12086540155 | R.E.A. di Milano: 1524326 | ISSN 2499-0485

