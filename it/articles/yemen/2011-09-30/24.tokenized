Chi vincerà il Nobel per la pace ?
L' anno scorso fare previsioni era più facile , vediamo che cosa può succedere tra una settimana quando sarà nominato il vincitore Oggi il Comitato del Premio Nobel per la pace si riunisce per l’ ultima volta per decidere a chi assegnare l’ importante riconoscimento di quest’ anno .
Il nome della persona o dell’ organizzazione premiata non sarà reso noto subito , ma il prossimo 7 ottobre .
Come da tradizione , a una settimana dall’ annuncio ufficiale iniziano a circolare voci e ipotesi su chi potrebbe ricevere il Nobel per la pace quest’ anno .
Secondo diversi esperti , il premio potrebbe andare a qualche protagonista delle rivolte nel mondo arabo , mentre altri pensano che potrebbe essere il turno di una personalità europea o di una delle istituzioni che si battono per la tutela dei diritti umani .
L’ organizzazione del Premio Nobel non ha dato alcuna indicazione sui possibili candidati , in compenso ha confermato di aver ricevuto 241 candidature .
Tra queste ci sono anche 53 organizzazioni .
Il premio lo scorso anno fu assegnato all’ attivista cinese Liu Xiaobo « per il suo impegno non violento a tutela dei diritti umani in Cina » .
Uno o più protagonisti delle proteste e delle rivolte nel Nordafrica e nel Medio Oriente potrebbero ricevere il Nobel per la pace , dicono gli osservatori .
I movimenti che hanno portato alla fine dei regimi autoritari in paesi come la Tunisia e l’ Egitto sono nati dal basso , spesso senza grandi figure di riferimento e quindi potrebbe essere difficile identificare una singola persona da premiare .
Una ipotesi è che il Nobel possa andare agli attivisti egiziani Abdel Fattah , Ahmed Maher per essere stati tra i fondatori del Movimento giovanile 6 aprile su Facebook a partire dalla primavera del 2008 .
Il loro impegno ha contribuito alla mobilitazione del paese e al conseguente scoppio delle rivolte , che ha infine spinto Hosni Mubarak ad abbandonare il potere .
Un altro possibile vincitore del premio potrebbe essere Wael Ghonim , il giovane blogger e responsabile del marketing di Google nel Medio Oriente che ha partecipato alle proteste di piazza Tahrir al Cairo .
Per diversi giorni è diventato il punto di riferimento dei manifestanti , anche grazie a una sua bella intervista concessa dopo essere stato arrestato mentre si stava recando a manifestare .
Sul fronte della rivolta in Tunisia , il Nobel per la pace potrebbe andare a Lina Ben Mhenni , una attivista e blogger che aveva iniziato a criticare l’ azione del governo tunisino prima delle proteste dello scorso dicembre .
Sul proprio blog ha raccontato i giorni delle rivolte , diventando un punto di riferimento per centinaia di migliaia di manifestanti .
La sua pagina Facebook intitolata “ Tunisian Girl ” ha raccolto migliaia di adesioni e la sua figura è stata raccontata dai media occidentali .
Sulla nomina di un personaggio o di un movimento protagonista della cosiddetta Primavera araba potrebbe influire il fatto che le candidature dovevano essere presentate entro il primo di febbraio .
All’ epoca la rivolta in Tunisia era al suo culmine , mentre quella in Egitto stava vivendo solamente i primi fermenti e le sue dimensioni non erano ancora chiare .
C’ è comunque da ricordare che durante la prima riunione i giurati hanno potuto indicare altre possibili candidature .
L’ incontro si è svolto il 28 di febbraio , in un momento in cui le proteste si erano ormai diffuse in altri paesi come lo Yemen , la Libia e il Bahrein .
Il Comitato che si occupa di nominare il vincitore ha poi la possibilità di considerare gli eventi successivi alla ricezione delle nomine per fare la propria scelta .
Il Nobel per la pace 2011 sarà annunciato il 7 ottobre , il giorno che segna anche i dieci anni dall’ inizio della guerra in Afghanistan in risposta agli attacchi terroristici dell’11 settembre negli Stati Uniti .
Il premio potrebbe andare all’ attivista afgana Sima Samar , che si batte per i diritti delle donne nel paese ed è a capo della Indipendent Human Rights Commission .
Questo articolo non è più commentabile .
Abbonati al Post per commentare le altre notizie .
займы онлайнвзять кредит онлайн