Il video della liberazione della prigione di Abu Salim Due giorni fa è stato liberato il carcere che fu teatro di una delle stragi più famose e sanguinarie del regime di Gheddafi Un video diffuso attraverso la pagina Facebook dei ribelli libici provenienti da Nalut , una cittadina sulle montagne del Nafusa ( a sudovest di Tripoli e vicino al confine con la Tunisia ) testimonierebbe la liberazione dei detenuti in una delle carceri più famose del regime di Gheddafi , la prigione di Abu Salim a Tripoli , che è stata raggiunta e conquistata dai ribelli mercoledì 24 agosto .
Il sito del mensile statunitense The Atlantic ha visionato il filmato con un interprete e lo reputa autentico .
Il video documenta la liberazione di molti detenuti rompendo i lucchetti delle celle con martelli e altri strumenti .
Non compaiono uomini in tuta mimetica né si vedono armi , e negli undici minuti del video non viene sparato un colpo :
The Atlantic ipotizza che siano i prigionieri stessi a liberare gli altri detenuti .
Ad ogni modo , si fanno frequenti riferimenti ai thuwar , o “ rivoluzionari ” , il modo in cui i ribelli si autodefiniscono .
La prigione di Abu Salim è uno dei luoghi simbolici della repressione del dissenso durante il regime di Muammar Gheddafi ed è stata spesso oggetto di indagini da parte di organizzazioni per i diritti umani .
Al momento della liberazione , nel carcere di Tripoli erano rinchiusi diversi prigionieri politici nonché il giornalista statunitense Matthew VanDyke , proveniente da Baltimora , che era stato catturato vicino a Brega lo scorso febbraio da forze armate fedeli a Gheddafi .
Nel giugno del 1996 , nella prigione si verificò una strage che avrebbe visto la morte di 1.200 persone , secondo quanto hanno sostenuto in passato gruppi di opposizione libici .
L’ episodio divenne uno dei più famosi motivi di protesta contro il regime di Gheddafi , e lo scorso anno il governo bloccò l’ accesso a YouTube in tutto il paese dopo che cominciarono a diffondersi video di una manifestazione a Bengasi di familiari delle vittime .
Per molti anni la strage venne nascosta :
i familiari dei prigionieri morti vennero informati nel 2001 e nel 2002 , e solo nel 2004 Gheddafi riconobbe che erano avvenuti episodi violenti nella prigione e che i parenti avevano il diritto di conoscere quello che era successo .
Un’ inchiesta di Human Rights Watch riporta la testimonianza di un ex detenuto che lavorava nelle cucine e che fornisce un racconto dell’ accaduto .
Secondo la sua versione , la strage avvenne dopo una rivolta per avere migliori condizioni di vita e migliore assistenza medica .
Le autorità della prigione finsero di essere disponibili a una mediazione e chiesero che venissero nominati quattro rappresentanti dei detenuti , ma dopo aver radunato tutti i prigionieri nei cortili della struttura aprirono il fuoco con armi automatiche e lanciarono granate sulla folla , uccidendo circa tre quarti delle 1.600 persone che ospitava la struttura .
Un bambino osserva le immagini di alcune vittime del massacro di Abu Salim appese a un muro nella capitale dei ribelli , Bengasi .
foto :
ODD ANDERSEN / AFP / Getty Images
Questo articolo non è più commentabile .
Abbonati al Post per commentare le altre notizie .
займы онлайнвзять кредит онлайн