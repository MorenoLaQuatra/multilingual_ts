Please enable javascript to view this site.
Diritto di critica | July 29, 2020
Top
Quelle domande ancora aperte sulla morte di Gheddafi - Diritto di critica
Scritto per noi da Virgilio Bartolucci
Gheddafi è morto. Il video dei suoi ultimi drammatici minuti fa il giro del mondo, mentre gli interrogativi sulla sua fine crescono e affiorano uno dopo l’altro.
Su tutti il più macroscopico ruota attorno a una domanda apparentemente semplice: perché un leader della sua portata, al potere da 42 anni, al centro di stragi e complotti internazionali di cui ancora non si conoscono tutti i risvolti, è stato giustiziato su due piedi? Ucciso immediatamente, come ci fosse fretta di tappargli la bocca per sempre ed evitare scomode verità. Il sospetto c’è, inutile dire il contrario.
Perché le forze dell’Alleanza, francesi e americani, hanno rivendicato di aver bombardato il convoglio di pick-up su cui viaggiava il rais, se, come è dimostrato, lo stesso convoglio non costituiva alcuna minaccia. Le ferite di Gheddafi non sembrano mortali, il colonnello viene ucciso, sembra, da un ventenne (una nuova versione lo vedrebbe invece vittima di “fuoco amico”). Che truppe erano quelle nelle cui mani è finito Gheddafi? Rispondevano al Cnt – il Consiglio nazionale di transizione libico – o agivano in proprio, magari in nome di una delle tante tribù che formano la Libia?
Se, come sembra, era armato, perché Gheddafi non ha iniziato a sparare ai suoi nemici, decidendo di morire gloriosamente con le armi in pugno, come più volte promesso, invece di finire massacrato a Sirte? Sperava che per lui si aprisse un processo? Sperava di avere la possibilità di raccontare, o di far trapelare i tanti misteri a sua conoscenza, sferrando un ultimo attacco all’occidente, offrendo uno spaccato differente su come si sono svolte molte vicende internazionali? O magari sono stati gli stessi capi ribelli a temere che il rais svelasse particolari poco edificanti del loro passato, sporcandone la reputazione mentre si apprestano ad assumere il potere? Non lo sapremo mai e potrebbe trattarsi solo di dietrologia.
In realtà la fine di Gheddafi potrebbe essere stata solo l’ultimo gesto, mal calcolato, di un uomo che ha avuto semplicemente paura di morire. Eppure, la decisione di consegnarsi al nemico colpisce. La sensazione che la sua fine fosse già decisa rimane ed anzi, viene acuita dall’immagine in cui Hillary Clinton osserva da un telefonino la barbara uccisione del colonnello libico. Il Segretario di Stato americano esclama solo un cinematografico “wow!”.
Quello che Gheddafi è stato per il suo Paese e cosa davvero ha rappresentato questa strana sollevazione popolare, potremmo comprenderlo meglio solo tra qualche tempo.
Prima bisognerà capire che tipo di Libia uscirà da questa rivoluzione. Un cambio di potere reso possibile dall’appoggio di un occidente, che – tra Stati Uniti, Gran Bretagna e Francia – col colonnello aveva alcuni conti da regolare e, come è probabile, non tutti di pubblico dominio.
Governo in difficoltà? No problem, c’è Pannella
A 16 anni, in fondo al mare
Ruby, l’arma a doppio taglio della Procura di Milano...
25 Marzo 2011 | Emilio Fabio Torsello
Libia, la lunga strada verso la democrazia...
4 Marzo 2011 | Emanuela De Marchi
Sarah Scazzi: l’ultimo “caso mediatico”, tra plastici e morbosità...
21 Ottobre 2010 | Leonardo Mangini
L’analisi – L’Italia, tra l’incudine e il martello...
22 Febbraio 2011 | Paolo Ribichini
Tra razzismo e nulla, come Salvini ha messo nell’angolo il Pd
I dem (e i giornali) non riescono a imporre una loro agenda che non sia fatta di “anti-” qualcosa. E il Capitano alla console se la ride Mentre il governo traballa pericolosamente, l’opposizione litiga. L’irrilevanza del Pd e della sinistra in genere (e forse dovremmo aggiungere anche l’irrilevanza di un’inedita litigiosissima Forza Italia) è drammatica. […]Read More
Riforma Costituzionale, ecco cosa cambia se vince il Sì
Dal superamento del bicameralismo perfetto alla cancellazione del Cnel. Piccola guida per un voto consapevoleRead More
Sanremo, Bugo lascia Morgan sul palco – VIDEO
A notte ormai fonda Morgan cambia il testo della canzone in gara, riferendosi al collega, che porta via lo spartito e abbandona il palco. Dopo momenti di imbarazzo (arriva anche Fiorello per cercare di andare avanti), Amadeus li squalifica in diretta. I due sarebbero in litigio dopo la pessima esibizione nella serata delle cover.Read More
Ti piace l'informazione di qualità, gratuita ed indipendente? Diritto di critica è un progetto indipendente e che si sostiene solo attraverso il supporto dei suoi lettori e della pubblicità. Aiutaci a migliorare il nostro lavoro con una piccola donazione.
