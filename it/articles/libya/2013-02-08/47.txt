Menu di navigazione
Esteri
La Primavera arabaI segnali di cambiamento sono piccoli ma visibiliLe primavere arabe tardano a fiorire, d’accordo. La Tunisia è in piazza come 2 anni fa, l’Egitto scopre adesso che i Fratelli Musulmani avevano una loro personalissima agenda per il dopo Tahrir, il nuovo premier libico Ali Zeidan incassa il plauso dell’occidente ma è ben lungi dal controllare l’ingovernabile eredità del Colonnello che stuzzica l’appetito qaedista, la Siria annaspa in alto mare. Eppure ci vuol tempo, ripetono i rivoluzionari della prima ora, compresi quelli che come Belaid cadono sulla via della «transizione». Accanto all’avanzata islamista e al rinculo dei sogni democratici infatti, i Paesi spazzati dal vento ribelle del 2011 mostrano piccoli segni positivi.  Belaid è stato ammazzato, ma dopo poche ore oltre 20 mila manifestanti invadevano le strade di Tunisi, Sidi Bouzid, Monastir, costringendo il premier alla crisi di governo. Non solo. Nonostante le squadracce salafite terrorizzino da mesi i connazionali laici (a gennaio sono stati aggrediti 50 giornalisti), mercoledì «Nessma Tv» (la stessa, irriducibile, processata per aver trasmesso Persepolis) aveva mandato in onda la vittima che accusava i Fratelli Musulmani di Ennahda di coprire le violenze. Belaid ha pagato con la vita come il collega Lotfi Naqdh, ucciso a ottobre a Tataouine. Ma all’epoca dell’ex presidente Ben Ali, uno dei 10 peggiori nemici della libertà di stampa per il «Committee to Protect Journalists», capitava che l’attuale premier Jebali passasse 14 anni in prigione per un presunto golpe islamista, che l’attivista Sihem Bensedrine fosse arrestata per aver denunciato a una tv londinese l’uso fisso della tortura al ministero dell’Interno e che il giornalista anti-regime Taoufik Ben Brik scontasse 6 mesi di carcere per una pretestuosa lite tra automobilisti. Ma allora pochi leggevano le note di Human Rights Watch, Amnesty e Freedom House su censura e oppositori politici desaparecidos. Come leggere l’Egitto, dove l’anarchia nutrita dallo scontro tra il governo islamista e l’opposizione ha regalato 10 punti all’inflazione e al Cairo l’infame primato di capitale araba delle molestie sessuali? Nei primi 3 mesi di presidenza Morsi, il Nadim Center ha registrato 43 casi di morte, 88 di tortura, 7 abusi sessuali da parte delle forze dell’ordine. La violenza contro le donne aumenta ma, provano le associazioni HarrassMap e Nazra, cresce anche il numero di chi rompe il tabù. Due anni fa sarebbe stato impossibile vedere Hania, una delle oltre 20 ragazze violentate il 25 gennaio scorso a Tahrir, parlarne su «alNaharTV» insieme al marito Sharif, impavido quanto il padre di Franca Viola nell’affermare che lo stupro non è un’onta per chi lo subisce ma per chi lo commette. In fondo, così come ieri il blogger Abdel Kareem pagava con 4 anni di carcere gli insulti all’islam e al Faraone Mubarak, gli egiziani non sono diventati lupi dopo la rivoluzione: in un rapporto del 2010 due terzi degli uomini ammetteva molestie, la metà ne riteneva colpevoli le vittime, 5 donne su 10 erano quotidianamente sottoposta a violenze e il 3% le denunciava.Storicamente le rivoluzioni divampano e poi frenano. Quella francese ha impiegato 82 anni, un biennio di terrore, 2 colpi di stato e tanta restaurazione prima d’imporsi, archetipo democratico. La monarchia assoluta inglese è diventata quella costituzionale nota per il Bill of Rights dopo 60 anni di tormenti e una guerra civile. Gli Stati Uniti ci hanno messo 15 anni a liberarsi dalla corona britannica e dovevano ancora regolare i conti tra nord e sud. Le rivoluzioni di velluto hanno acceso l’Est Europa nel 2003 e in parte restano incompiute. Il mondo arabo è passato dagli ottomani al colonialismo, a dittature autoctone. Le oltre 60 mila vittime siriane e gli jihadisti di al Nusra in campo con i ribelli non possono far dimenticare la repressione stile nord-coreano degli Assad (Mubarak a confronto sembrava illuminato). Nè il caos libico autorizza il rimpianto del macellaio Gheddafi, per decenni maglia nera delle organizzazioni per i diritti umani: sotto il Colonnello avremmo forse visto migliaia di persone attaccare gli islamisti rei dell’omicidio dell’ambasciatore americano Stevens o manifestare contro l’attentato al console italiano a Bengasi?twitter @frapac71 
“
Un’informazione seria, libera, competente e autorevole  come quella de La Stampa merita un abbonamento.
      
“
        Perché La Stampa è il quotidiano su cui ho imparato a leggere. La famiglia di mia mamma era di Torino. Una copia era sul tavolo, tutti i giorni. Per me La Stampa è casa.

“
        Leggo La Stampa perché informa senza distorcere i fatti, perché nella sua indipendenza  sa prendere posizione autonoma anche a costo di andare contro corrente.
      
“
        Da 50 anni sono un lettore de La Stampa. È il quotidiano che apprezzo perché è equilibrato nei commenti, ha editoriali interessanti, giornalisti competenti [...]
      
“
Perché ho bisogno e voglio contribuire all'informazione di alto livello, perché La Stampa offre pagine importanti per provincia di Cuneo, mia terra di origine. E poi perché è il giornale con cui sono cresciuto.
      
Tutti i video

Non è più fantascienza, Elon Musk fa esplodere la sua navicella spaziale: spunta dalle nuvole d'azoto un cane robotico

Usa, a 9 anni scrive "Black Lives Matter" sulla strada: la vicina chiama la polizia. La reazione degli agenti sorprende tutti

La ex wrestler svedese d'acciaio: nell'allenamento a braccio di ferro stende chiunque
Topnews - Primo PianoCodice Fiscale 06598550587P.iva 01578251009