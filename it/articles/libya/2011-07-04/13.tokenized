Israele e lo spettro di Hezbollah USA - Cina , un passo verso la guerra Alcuni giorni orsono , dopo lo scoop de Le Figaro , la Francia ha ufficialmente ammesso di aver fornito armi leggere ai ribelli anti - Gheddafi , paracadutando i rifornimenti nella cosiddetta area delle montagne occidentali , a circa 50 chilometri a sud di Tripoli .
E così , mentre la guerra libica continua stancamente tra raid della Nato , inconcludenti sotto il profilo militare , ma purtroppo con un prezzo di vittime civili ( delle quali si parla sempre meno ) e azioni di terra paragonabili a semplici scaramucce tra bande rivali , lo strano conflitto Bengasi - Tripoli è tornato al centro dell’ attenzione mediatica .
Che non sia un semplice scontro democrazia - tirannide lo si è capito da un pezzo , tant’ è che la vera divisione è all’ interno del fronte Nato , dove Italia , Francia e Regno Unito giocano senza esclusione di colpi la battaglia per ottenere il maggior vantaggio nel dopo - Gheddafi , mentre gli Stati Uniti si sono da tempo sfilati e non mancano di far trapelare , attraverso le vie diplomatiche , quelle del coordinamento di intelligence e quelle più proriamente militari , il loro disappunto per come stanno andando le cose .
Orbene , la vicenda delle forniture di armi ai ribelli rientra a pieno titolo negli sgambetti che il governo francese , quello italiano e quello britannico si stanno facendo da quando è cominciata la rivolta contro Gheddafi .
Perché la prima nazione a fornire segretamente di armi gli insorti della Cirenaica è stata proprio l’ Italia .
Infatti , dopo l’ iniziale imbarazzo di Berlusconi nel dover abbandonare Gheddafi , l’ Italia ha compreso che un eccessivo attendismo l’ avrebbe sfavorita e ha cercato di recuperare mettendosi a disposizione del Consiglio Nazionale Transitorio di Bengasi .
E come l’ ha fatto ?
Inviando un carico di armi “ travestito ” da aiuti umanitari .
Nella prima settimana di marzo casse e casse di pistole , fucili , mitra e relativo munizionamento sono state fatte arrivare in Cirenaica via mare , trasportate da unità della Marina Militare .
Per essere più precisi si trattava di armi leggere prelevate dai depositi della Sardegna , in particolare La Maddalena e Tavolara , per il semplice motivo che quelle armi ufficialmente non sono “ mai esistite ” e quindi potevano tranquillamente prendere il largo .
Una parte dell’ armamento inviato era di prima qualità .
Altre armi , donate a suo tempo dagli americani all’ ex Sismi , erano assai più antiquate , ma comunque adeguate per armare bande d’ insorti irregolari .
Si trattava , per intenderci , delle armi custodite da quelle strutture della nostra intelligence che , più o meno , facevano riferimento al vecchio dispositivo di Gladio .
C’ è da aggiungere che , una volta arrivate sul suolo libico , nessuno ha più saputo che fine abbiano fatto quelle armi .
Come hanno confermato numerose fonti dei ribelli .
Che siano servite a combattere non è esattamente l’ ipotesi considerata più attendibile .
Ma questo era ed è un po’ nell’ ordine delle cose .
Quello che è significatico è il retroscena politico .
Perché nei giorni in cui il governo italiano faceva arrivare clandestinamente le armi ai bengasiani , il poco prudente ministro degli Esteri , Frattini , rilasciava una dichiarazione ammiccante e poco diplomatica .
“ L’ Italia - aveva detto - ha avviato discretamente contatti con esponenti dell’ opposizione libica e ritiene che farlo in questo modo sia la soluzione migliore .
C’ è quasi una corsa all’ incontro con il Consiglio provvisorio di Bengasi .
I nostri amici inglesi ci hanno provato e il Consiglio ha detto che si rifiuta di incontrarli ” .
“ Noi - aveva ancora aggiunto il titolare della Farnesina - abbiamo delle conoscenze migliori di altri , siamo spesso richiesti in queste ore conoscendo coloro che sono lì .
Conosciamo certo l’ ex ministro della Giustizia libico ora a capo del consiglio di Bengasi , per i rapporti dell’ Italia con la Libia .
Conosciamo quella rete di ambasciatori libici che ha detto che da ora loro sono al servizio del popolo libico e non più del regime .
Alcuni di loro stanno esercitando un’ azione importante per coagulare un consenso ” .
A nessuno può sfuggire il fatto che se si avviano colloqui “ con discrezione ” , l’ ultima cosa da fare sia raccontarlo ad Uno Mattina .
Ma c’ era un motivo :
proprio nelle ore in cui Frattini rilasciava questa dichiarazione le armi italiane stavano per finire in mano agli insorti di Bengasi .
Gli stessi che un paio di giorni prima avevano arrestato un team dei servizi segreti inglesi in missione segreta .
In altri termini , l’ Italia bruciando tutti con l’ invio delle casse “ umanitarie ” piene di mitra e fucili , pensava di poter mantenere la supremazia .
Tanto più che riteneva di poter contare sulla mediazione dell’ ambasciatore libico in Italia , Abdulhafed Gaddur , che a fine febbraio si era schierato a fianco degli insorti e , si ipotizzava , avrebbe utilizzato la sua grande influenza a favore dell’ Italia .
Questa premessa spiega la successiva accelerazione francese e la decisione di bombardare per primi il 19 marzo , giorno d’ inizio dei raid aerei , solo successivamente passati sotto il comando della Nato .
Da allora - e fino ad oggi - si sono combattuti due conflitti .
Quello tra la Cirenaica e la Tripolitania e quello tra Francia , Italia , Regno Uniti e altri paesi legati alla Nato .
La fornitura di armi dai depositi della Sardegna è parte integrante di questa guerra sotterranea .
USA , l’ esercito segreto di Trump Clicca per info Le mele marce e la loro cesta Altrenotizie su Facebook
Il terrorismo contro Cuba a cura di :
Fabrizio Casari Sommario articoli Convenzione di Ginevra Carta dei Diritti dell' UomoAccordi di Parigi sul clima Altrenotizie.org - testata giornalistica registrata presso il Tribunale civile di Roma .
Autorizzazione n.476
del 13/12/2006 .
Direttore responsabile :
Fabrizio Casari - f.casari@altrenotizie.orgWeb Master Alessandro IacuelliProgetto e realizzazione testata Sergio Carravetta - chef@lagrille.netProgetto grafico Studio EDPTutti gli articoli sono sotto licenza Creative Commons , pertanto posso essere riportati a condizione di citare l' autore e la fonte .