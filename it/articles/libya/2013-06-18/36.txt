Siria, almeno 800 gli Europei contro  Assad
Anche le partenze dall'Italia non sono una novità. E in 4mila dal Libano appoggiano il dittatore
Siria, almeno 800 gli Europei contro  Assad
Anche le partenze dall'Italia non sono una novità. E in 4mila dal Libano appoggiano il dittatore
LA TURCHIA O IL LIBANO - I volontari raggiungono di solito la Siria attraverso la cosiddetta rotta turca, già utilizzata dai jihadisti durante il conflitto in Iraq. Oppure provano attraversano il Libano, anche se questo percorso oggi è più rischioso a causa dell’azione di contrasto dell’Hezbollah libanese e degli agenti siriani.
ITALIA? NESSUNA SORPRESA - La presenza di italiani tra i ribelli non rappresenta una sorpresa. Già un anno fa, sulle pagine del Corriere c'eravamo occupati di molti giovani che avevano lasciato il nostro paese per unirsi alla rivolta. Una spinta alla lotta che a volte nasce spontanea, davanti ai massacri compiuti dal regime, e in altre è favorita da reclutatori che agiscono in Europa.
DAL NORDAFRICA E DAL MEDIO ORIENTE - Ben più intenso è il movimento dei volontari provenienti dal Nord Africa e Medio Oriente: molti di loro hanno alle spalle una lunga esperienza bellica in altri conflitti e si sono rivelati decisivi in alcuni scontri. Non pochi hanno poi scelto la strada del martirio partecipando ad azioni suicide, l’arma preferita dei gruppi più radicali (come Al Nusra).
IL «COMPLOTTO QAEDISTA» - La presenza dei volontari è usata dal regime di Assad per sostenere che l’insurrezione è un «complotto qaedista» o «straniero». Teoria già sostenuta in passato da altri dittatori, a cominciare da Muammar Gheddafi, ed avallata dal Cremlino. Accusa che ovviamente dimentica la presenza di altri volontari, quelli che aiutano Bashar Assad. Recenti rivelazioni sostengono che l’Hezbollah libanese ha inviato 4 mila miliziani per sostenere il regime siriano. Con loro sono poi arrivati altrettanti pasdaran iraniani. Tutti uniti per salvare il loro migliore alleato.
Leggi i contributi

partecipa alla discussione
RCS MediaGroup S.p.A. - Divisione Quotidiani  Sede legale: via Angelo Rizzoli, 8 - 20132 Milano | Capitale sociale: € 270.000.000,00
Codice Fiscale, Partita I.V.A. e Iscrizione al Registro delle Imprese di Milano n.12086540155 | R.E.A. di Milano: 1524326 | ISSN 2499-0485

