Sulla Nato ora e' scontro. Premier: 'A loro la guida'Tripoli sotto attacco. Nuove esplosioni vicino al bunker di Gheddafi. Regime: 'Misurata liberata'.

 















							martedÃ¬ 22 marzo 2011 















							-  8.28 















							
Altri tre gli attacchi notturni su Tripoli, dopo quello di domenica  sera che ha centrato il bunker di Muammar Gheddafi. Missili e bombe  anche su Sabah e Sirte. Il colonnello schiera i suoi 'scudi umani' e  martella Misurata, che secondo fonti governative è tornata sotto il  controllo dei lealisti. Esplode intanto la polemica sul comando delle  operazioni: l'Italia, come Gran Bretagna e Belgio, chiede che il comando  passi alla Nato, affermando che potrebbe decidere altrimenti di  riprendere il controllo delle basi; contrari Usa e Francia. Secondo il  ministro degli Esteri Franco Frattini, una decisione dei 28 alleati  potrebbe arrivare tra oggi e domani. ''Sono addolorato per Gheddafi:  quello che accade mi colpisce personalmente'', commenta il premier  Silvio Berlusconi. L'Aereonautica precisa che le missioni dei Tornado  italiani sono state di 'accecamento' dei radar libici. La crisi libica  sarà oggi tra i principali argomenti delle conferenze dei capigruppo di  Camera e Senato.
di Marco Brancaccia ROMA - Altri tre attacchi notturni su Tripoli, dopo quello di domenica  sera che ha centrato il bunker di Muammar Gheddafi. E missili e bombe su  Sabah, nel centro del paese, e Sirte, la citta' natale del colonnello  dove secondo il governo vi sono stati ''molti morti''.     Da Londra a  Washington assicurano di non volere dare la caccia al leader libico ma  fatto sta che nella giornata di ieri tre delle sue roccaforti sono state  pesantemente colpite. Il colonnello ha risposto schierando i suoi  'scudi umani' e martellando Misurata, a 200 chilometri a est della  capitale, che secondo un portavoce governativo, e' tornata sotto il  controllo dei lealisti. Gli insorti sostengono che la terza citta' del  paese ha subito un vero e proprio ''massacro'', con almeno 40 morti. In  nottata inoltre c'e stato un attacco anche a centri radar e basi per la  difesa aerea situate nella Libia orientale, non lontano da Bengasi.     E' in una giornata di fortissime tensioni diplomatiche tra gli alleati,  che bombe e missili sono piovuti su installazioni strategiche del Rais.  Il 'Day 3' dell'operazione 'Odyssey Dawn'  ha visto impegnati, per il  secondo giorno consecutivo, anche caccia italiani, anche se il premier  Silvio Berlusconi ha assicurato che i Tornado ''non hanno sparato e non  spareranno''.    I primi a riprendere i raid sono stati i francesi. E  poco prima delle 14, sono decollati anche tre Tornado italiani dalla  base di Trapani Birgi mentre uno dei piloti che hanno sorvolato ieri  sera la Libia, Nicola Scolari, ha detto che la missione e' stata ''solo  di pattugliamento nei dintorni di Bengasi, senza lanciare missili contro  i radar''.     In serata, i raid si sono concentrati nuovamente su  Tripoli. Si sono udite forti esplosioni vicino al bunker del Colonnello,  seguite dai colpi della contraerea. Il portavoce del governo ha poi  dato notizia di attacchi anche contro Sirte e Sabah.    Secondo  l'ammiraglio americano Mike Mullen, capo degli Stati maggiori unificati,  la prima ondata di attacchi ha permesso di imporre la no-fly zone sulla  Libia. E adesso si passa alla seconda fase, quella che prevede  l'attacco ai rifornimenti per le truppe di Gheddafi. Il rais reagisce  usando scudi umani per difendere obiettivi strategici. La tv libica ha  affermato che migliaia di sostenitori si sono ammassati attorno alla  caserma di Bab Al Azizia, il bunker del Colonnello nella capitale. Una  fonte della ribellione ha detto che i miliziani hanno portato civili  anche a Misurata, dai paesi vicini. Fonti mediche e della rivolta a  Misurata hanno detto che le milizie di Gheddafi hanno aperto oggi il  fuoco sulla folla uccidendo 40 persone. ''Hanno compiuto un massacro,  sparavano anche con armi pesanti'', ha detto al telefono un abitante di  nome Saadoun. Pesanti bombardamenti sono segnalati anche da abitanti  della citta' orientale di Zenten, difesa strenuamente dai ribelli.    Il  governo libico ha intanto smentito le voci sulla presunta morte di  Khamis Gheddafi, il figlio 'militare' del colonnello. Secondo il sito  dell'opposizione libica 'Manara', Khamis sarebbe morto per le ferite  riportate nei giorni scorsi, quando un pilota dell'aeronautica libica  passato con l'opposizione avrebbe aperto il fuoco contro di lui nei  pressi della caserma di Bab al Azizia.  Khamis, che ha studiato nelle  accademie militari russe, e' a capo della 32 Brigata (conosciuta in  Libia come 'La Brigata Khamis'), di stanza vicino Bengasi e considerata  dagli insorti la piu' agguerrita e spietata. Il sesto figlio del  Colonnello ha i gradi di capitano ed e' responsabile del reclutamento e  dell'addestramento dei mercenari africani.    Sul fronte politico, e'  esplosa la polemica sul comando delle operazioni. Italia, Gran Bretagna e  Belgio chiedono che il comando passi alla Nato ma gli Usa e,  soprattutto, la Francia, rientrata solo da due anni nel comando  nell'Alleanza atlantica, sono contrari. Il ministro degli Esteri, Franco  Frattini, ha detto che senza l'ombrello della Nato l'Italia potrebbe  decidere di ''riprendere il controllo delle basi'' messe a disposizione  della coalizione. Frattini ha insistito sulla necessita' di passare ad  un coordinamento della Nato per ''evitare i rischi di una  moltiplicazione dei centri di comando''.     In serata, da Santiago del  Cile dove si trova in visita ufficiale, Barack Obama ha annunciato che  il ruolo degli Usa sara' meno preminente e che ''la Nato verra'  coinvolta nel coordinamento'' al momento opportuno. Il ministro degli  Esteri di Parigi, Alain Juppe', ha sostenuto che la presenza della Nato  rischierebbe di suscitare reazioni negative in molti Paesi arabi. Alle  resistenze francesi sulla catena di comando, si sono aggiunte anche le  perplessità della Turchia e della Lega araba sui piani militari per  imporre la no-fly zone in Libia.     Il Consiglio di sicurezza dell'Onu,  riunito ieri a porte chiuse, ha intanto deciso di non dare seguito alla  richiesta libica di discutere della ''aggressione'' di cui si ritiene  vittima. I 15 torneranno a riunirsi giovedi quando il segretario  generale Ban Ki-moon fara' il punto della situazione a una settimana dal  si' alla risoluzione che ha messo in moto l'operazione 'Odyssey Dawn'.Sulla Nato ora e' scontro. Premier: 'A loro la guida'I PIÃ LETTI DEL GIORNOI PIÃ VISTI DELLA SETTIMANA