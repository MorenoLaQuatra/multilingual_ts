Cos’ è peggio delle dittature ?
Secondo la giornalista Christine Hoffmann la storia recente ci ha insegnato che a volte rimuovere un regime autoritario può causare più danni della dittatura stessa Questa settimana sul settimanale tedesco Spiegel la giornalista Christine Hoffmann ha cercato di rispondere a una domanda che si è sentita spesso negli ultimi anni :
i dittatori sono davvero la cosa peggiore che può capitare a un paese ?
Si tratta di un problema molto attuale visto che negli ultimi dieci anni abbiamo assistito alla caduta di diversi regimi indubbiamente odiosi , autoritari e violenti .
Spesso i dittatori sono stati rimossi direttamente o indirettamente con l’ aiuto dei paesi occidentali , con operazioni animate dalla speranza che dopo la deposizione del dittatore di turno arrivasse democrazia , stabilità e crescita economica .
Purtroppo , spesso alla fine dei regimi autoritari è seguita l’ anarchia che in molti casi ha prodotto più morti e più sofferenza del regime precedente .
L’ esempio più noto di questo fenomeno è sulle prime pagine dei giornali internazionali dall’ inizio dell’ estate :
l’ Iraq .
Nel 2003 il dittatore Saddam Hussein fu deposto a seguito di un’ operazione militare americana .
Nei dieci anni successivi nel paese ci sono state due violente guerre civili ( la seconda è ancora in corso ) .
Tra una e l’ altra , ha detto l’ ex primo ministro britannico Tony Blair , ci sarebbe potuta essere la possibilità di costruire una società stabile e prospera .
Le cose però non sono andate così , e il risultato è che oggi l’ Iraq – o almeno una buona parte – è di fatto un paese in guerra .
Possiamo confrontare l’ Iraq di oggi con quello prima del 2003 ?
Secondo le stime più ampie , tra il 1979 e il 2003 il regime di Saddam causò direttamente la morte di un milione di iracheni ( in gran parte a causa della guerra con l’ Iran che si combatté dal 1980 al 1988 , della repressione dei curdi alla fine degli anni Ottanta e di quella degli sciiti dopo la Prima guerra del Golfo ) .
Secondo l’ Iraq Body Count , negli ultimi undici anni – cioè da quando è stato deposto Saddam Hussein ad oggi – circa 200 mila persone sono morte nei combattimenti e nelle violenze che ci sono stati nel paese .
Il meglio che si può dire è che la caduta di Saddam Hussein non ha reso l’ Iraq più sicuro .
La Libia dopo la caduta dell’ ex presidente Muammar Gheddafi è in una situazione simile .
Il governo centrale non esercita il controllo su quasi nessuna parte del suo territorio , mentre milizie più o meno indipendenti – ribelli islamisti e fazioni dell’ esercito – si affrontano per il controllo del gas e del petrolio .
In Siria , anche se il regime non è ancora caduto , la sua presa totalitaria sul paese si è sfaldata e da tre anni è in corso una delle più sanguinose guerre civili degli ultimi decenni .
Come scrive Hoffmann , ci sono tutti i motivi per essere felici quando un dittatore cade :
in genere significa la scomparsa di un violento criminale sociopatico .
E c’ è la possibilità che la sua caduta apra la porta alla democrazia , alla stabilità e alla crescita economica ( è quello che , almeno per ora , sembra che stia succedendo in Tunisia ) .
Non tutto comunque è meglio di una dittatura .
Il punto , come fanno notare molti scienziati politici , è che le dittature , anche quelle più sanguinarie , sono per definizione molto abili nel mantenere l’ ordine e nel conservare il monopolio della violenza .
In altre parole , affinché una dittatura funzioni è necessario che abbia un’ efficace forza di sicurezza .
Certamente questi poliziotti saranno impiegati per reprimere il dissenso , per rapire e probabilmente uccidere gli oppositori politici .
Ma molto probabilmente saranno utilizzati anche per evitare , ad esempio , che le varie componenti etniche del paese inizino guerre civili .
Un croato bosniaco spiegò così come erano riuscite a convivere le varie etnie jugoslave durante la dittatura di Tito :
« Vivevamo in pace e armonia perché ogni cento metri c’ era un poliziotto che si assicurava che ci amassimo a vicenda » .
Nel libro “ Il declino della violenza “ , lo psicologo evoluzionista Steven Pinker ha raccolto numerose statistiche che confermano questa tesi .
I paesi dove è più probabile che scoppi una sanguinosa guerra civile non sono le democrazie e nemmeno le dittature vere e proprie .
Sono le vie di mezzo :
stati in cui il governo non è in grado controllare il proprio territorio , dove non ci sono efficaci forze di polizia .
Secondo Hoffmann può sembrare una posizione incredibilmente cinica , ma in questi giorni sembra difficile non ammettere che una dittatura oppressiva sia a volte migliore per la popolazione che la subisce rispetto all’ anarchia e al fallimento dello stato .
Secondo Hoffmann , in Europa siamo oramai abituati a dare per scontato l’ esistenza di uno stato funzionante ( stati efficienti esistono in Europa oramai da centinaia di anni ) .
Il collasso dell’ Unione Sovietica avrebbe rafforzato questa nostra convinzione .
Negli anni Novanta in Europa orientale non c’ è stata un’ anarchia di tipo mediorientale :
i vecchi regimi sono stati più o meno pacificamente sostituiti da democrazie più o meno funzionanti ( con la parziale eccezione della Jugoslavia ) .
Questo ha creato l’ illusione che i dittatori fossero l’ unico ostacolo sulla strada della democrazia .
Eliminato il regime , libertà e prosperità sarebbero arrivate come conseguenza naturale .
La storia del Medio Oriente negli ultimi dieci anni ha mostrato che non è così .
La domanda di Hoffmann quindi diventa :
la stabilità è un bene di per sé ?
La risposta è ovviamente complicata .
Non può essere un “ sì ” a qualunque costo , ma bisogna riconoscere che è un valore :
in moltissimi casi nel corso della storia gli esseri umani hanno rinunciato a una parte delle loro libertà proprio in cambio della stabilità .
La storia del Novecento è ricca di dittatori ( Mussolini , Stalin , Hitler ) arrivati al potere dopo un periodo di disordine .
Il mondo occidentale deve fare molta attenzione quando decide di intervenire per rimuovere una dittatura , dice Hoffmann , sia che lo voglia fare con i bombardamenti , le sanzioni o l’ appoggio alle forze d’ opposizione .
È fondamentale considerare cosa accadrà dopo che il regime sarà stato rimosso .
Secondo Hoffmann questo è esattamente il pensiero dietro la reticenza di Obama a impegnarsi in Siria e negli altri conflitti cominciati in Medio Oriente in questi ultimi anni :
« Si tratta » , ha spiegato Obama , « di una lezione che applico ogni volta che mi pongo la domanda :
“ Dovremmo intervenire militarmente ?
Abbiamo un piano per il giorno dopo ?
” » .
Questo articolo non è più commentabile .
Abbonati al Post per commentare le altre notizie .
займы онлайнвзять кредит онлайн