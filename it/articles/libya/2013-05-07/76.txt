





Please enable javascript to view this site.Diritto di critica | June 28, 2020 



            Top        
 
          Andreotti-De Gasperi, i primi passi          
Chi era Giulio Andreotti prima di diventare la figura politica italiana più amata, odiata, ammirata, invidiata, sospettata? Per un uomo che ha visto da protagonista la storia del nostro Paese svolgersi sotto i propri occhi sono importanti anche le prime scelte, i bivi che conducono da una parte o dall’altra, quei momenti cruciali che l’hanno sollevato per sempre dall’essere un uomo comune.Per il giovane studente di giurisprudenza la svolta è Alcide de Gasperi. Già prima dello scoppio della seconda Guerra Mondiale Andreotti milita nella Federazione Universitaria Cattolica Italiana, culla delle menti che daranno vita alla Democrazia Cristiana (c’è anche Aldo Moro), e ne dirige il giornale. Un giorno, alla Biblioteca Vaticana, conosce senza saperlo il futuro leader della Dc, che lavora come impiegato al riparo dalle ire fasciste, e gli viene proposto di lavorare alla rinascita del partito: «Io non sapevo che quel signore fosse De Gasperi – dichiarò poi Andreotti – mi venne chiesto di lavorare con loro, e cominciai. Ma non era affatto nei miei programmi. Poi, si sa, la politica è una specie di macchina nella quale se uno entra non può più uscirne».Da quell’incontro la rapida ascesa politica. De Gasperi propone il giovane Giulio prima per la candidatura alle elezioni dell’Assemblea Costituente, nel 1946, poi per il ruolo di sottosegretario nel suo governo: «Questo giovanotto è molto bravo e capace – confida lo statista ad un suo ministro – ma è anche capace di tutto». Lungimiranza o profezia della pluridecennale e variegatissima esperienza politica di Andreotti?Fatto sta che gli inizi del futuro Divo per molti altri politici rappresentano un punto d’arrivo o addirittura un mero sogno; il giovane democristiano si ritrova infatti, a soli 28 anni, a partecipare attivamente alla Storia d’Italia, alla stesura cioè della Costituzione Italiana: «Ricordo De Gasperi, Togliatti, La Pira, Dossetti – disse Andreotti in un’intervista – mentre scrivevano gli articoli, ognuno di questi era frutto di un lavoro intenso pur nelle diversità che c’erano tra i partiti». La Repubblica, la Costituzione, la nuova Italia che nasce dalle macerie della guerra e del fascismo: per Andreotti i primi passi in politica sono quelli decisivi, quelli che temprano un carattere già solido ed inflessibile, per molti versi imperscrutabile, che lo accompagnerà sin dal primo ingresso in Parlamento, nel 1948.Ma quel giorno in biblioteca segna anche l’inizio di un rapporto umano, altero e duraturo tra Andreotti e il suo eccellente mentore: De Gasperi apprezza le doti e la algida fierezza con cui il ragazzo contribuisce alla politica democristiana. D’altra parte, il giovane Giulio resta ammaliato dalle alte qualità morali e dal pragmatismo dello statista: «Sono stato legato a De Gasperi per tutta la vita della Democrazia Cristiana, era una persona di un’integrità e di una coerenza eccezionali. In tanti anni non ho mai trovato un solo difetto al presidente. Con lui bisognava fare le cose per bene e tempestivamente». Sebbene legati da un sodalizio profondo, comunque, i due leader furono molto diversi durante le loro vite e le loro carriere. Indro Montanelli una volta simboleggiò con una nota frase le differenze tra i due uomini: «Quando andavano in chiesa insieme, De Gasperi parlava con Dio, Andreotti con il prete».
Violenza sulle donne, Josefa lancia una task forceE Letta chiama i ministri a sé: “Tutti in convento”ApprofondisciLibia: Obama viola la Costituzione                      
              1 Aprile 2011 | Emanuela De MarchiLa rielezione di Napolitano è incostituzionale?...                      
              22 Aprile 2013 | Paolo RibichiniEgitto, migliaia di dimostranti assediano Morsi...                      
              5 Dicembre 2012 | Sirio ValentVotare solo per la Camera? Non decide Berlusconi...                      
              15 Novembre 2010 | Paolo RibichiniComments
7 Maggio, 2013
Sempre insieme al guinzaglio degli USA.

Tra razzismo e nulla, come Salvini ha messo nell’angolo il PdI dem (e i giornali) non riescono a imporre una loro agenda che non sia fatta di “anti-” qualcosa. E il Capitano alla console se la ride Mentre il governo traballa pericolosamente, l’opposizione litiga. L’irrilevanza del Pd e della sinistra in genere (e forse dovremmo aggiungere anche l’irrilevanza di un’inedita litigiosissima Forza Italia) è drammatica. […]Read MoreRiforma Costituzionale, ecco cosa cambia se vince il SìDal superamento del bicameralismo perfetto alla cancellazione del Cnel. Piccola guida per un voto consapevoleRead MoreSanremo, Bugo lascia Morgan sul palco – VIDEOA notte ormai fonda Morgan cambia il testo della canzone in gara, riferendosi al collega, che porta via lo spartito e abbandona il palco. Dopo momenti di imbarazzo (arriva anche Fiorello per cercare di andare avanti), Amadeus li squalifica in diretta. I due sarebbero in litigio dopo la pessima esibizione nella serata delle cover.Read MoreArticoli recentiSostieniciTi piace l'informazione di qualità, gratuita ed indipendente? Diritto di critica è un progetto indipendente e che si sostiene solo attraverso il supporto dei suoi lettori e della pubblicità. Aiutaci a migliorare il nostro lavoro con una piccola donazione.