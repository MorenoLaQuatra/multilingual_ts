Nelle ultime 48 ora ha dato segni di vitalitàLa strategia di GheddafiIl Colonnello punta a congelare la situazione sul campo: io tengo Tripoli, voi l’Est, poi vediamoNelle ultime 48 ora ha dato segni di vitalitàLa strategia di GheddafiIl Colonnello punta a congelare la situazione sul campo: io tengo Tripoli, voi l’Est, poi vediamo
WASHINGTON – La comunità internazionale vuole accentuare la pressione su Tripoli per impedire che Muammar Gheddafi riacquisti fiducia e punti a resistere ad oltranza. Nelle ultime 48 ore il colonnello ha però dato segnali di vitalità pur in una situazione difficile. Manovra, ordina, dispone per smentire chi lo dipinge ormai “perduto”. E punta a congelare la situazione sul campo: io tengo Tripoli, voi l’Est, poi vediamo. 
I RAID – Dopo giorni passati a difendersi il colonnello ha lanciato qualche piccolo contrattacco. Ha fatto decollare caccia ed elicotteri per colpire i depositi di munizioni caduti nelle mani dei ribelli. Ecco perché diventa vitale l’imposizione di una no-fly zone. Le incursioni, anche se limitate, possono compromettere i movimenti degli insorti. Bengasi vorrebbe aiutare i contestatori di Tripoli, ma la capitale è troppo lontana (quasi 900 chilometri) e fino ad oggi sarebbe riuscita a mandare solo poche centinaia di elementi. 
COMANDO – Fonti dell’opposizione citate dalla tv Al Arabya sostengono che Gheddafi ha rimescolato le carte del suo comando. Le Brigate speciali sono state affidate a Mansur Al Qahasi che avrebbe preso il posto di Abdullah Al Senussi, accusato di non essere riuscito a difendere Bengasi. Il figlio del dittatore, Khamis, guida invece la difesa attorno a Tripoli. E’ sempre in mano lealista l’importante base di Sirte. Il regime può contare su circa 10 mila uomini. Restano incerta la posizioni di alcuni generali che probabilmente si sono chiusi nelle caserme in attesa di sviluppi. 
NEGOZIATO – E’ probabilmente una mossa disperata che, tuttavia, segnala la volontà del dittatore di prendere l’iniziativa. Il regime ha annunciato il capo dello spionaggio esterno, Bouzid Durda, deve condurre negoziati con i ribelli di Bengasi. Dialogo che l’opposizione non è disposta ad accettare. 
Guido Olimpio

28 febbraio 2011© RIPRODUZIONE RISERVATA
