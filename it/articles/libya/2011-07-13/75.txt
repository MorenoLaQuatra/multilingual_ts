Please enable javascript to view this site.
Diritto di critica | July 28, 2020
Top
Acqua pubblica, la vera battaglia comincia adesso - Diritto di critica
Federico Gennari Santori
A Roma due giorni di assemblea nazionale dei comitati per l’acqua pubblica: dopo il referendum è la volta della mobilitazione per la completa pubblicizzazione dei servizi idrici.
Gli attivisti del comitato referendario “2 Sì per l’Acqua Bene Comune” si sono dati appuntamento il 2 e 3 luglio a Roma per riflettere sull’esito referendario guardando al futuro. Il teatro Vittoria a Testaccio ospita l’evento celebrato con un brindisi di apertura: Paolo Carsetti, segretario del Forum italiano dei movimenti per l’acqua, parla di una vittoria “senza precedenti” raggiunta da un vero “movimento popolare”. Un successo che ha rivitalizzato dopo 15 anni l’unico istituto di democrazia diretta previsto dalla nostra Costituzione, il referendum.
Non a caso il Professor Rodotà ha parlato di una battaglia che ha saputo rimettere al centro la critica politica, una battaglia profondamente “costituzionale”, alla quale va il merito, ad esempio, di aver attualizzato il significato dell’articolo 43. “E’ stata una vittoria schiacciante, se pensiamo all’oscuramento dei mass media sull’argomento“, ha sottolineato Carsetti tra gli applausi. “Siamo riusciti ad arrivare alle persone nonostante giornali e televisioni ci abbiano negato spazio e attenzione fino al giorno del referendum, è un risultato eccezionale che dimostra che una battaglia giusta non si riesce ad imbavagliare nè a nascondere“.
Adesso però, c’è chi celebra la vittoria e tenta di appropriarsene a parole: il PD, dopo mesi di ambiguità incassa il risultato ma non cambia la sua proposta di legge, definita da Rodotà “inattuale e politicamente improponibile dopo il referendum”. La riflessione sui beni comuni, infatti, non può essere più rimandata. Anche il comitato di Aprilia (LT), protagonista delle vicende legate al vertiginoso aumento delle tariffe dovuto alla gestione della società mista Acqualatina e all’inquinamento delle acque per presenza eccessiva di arsenico, si pronuncia duramente: i comitati territoriali non dovranno affidare ad altri la responsabilità di tradurre in realtà il risultato referendario nazionale. “Denunciamo i falsi processi di pubblicizzazione, come in Puglia, e diamo una volta per tutte un segnale: niente deleghe”. E padre Alex Zanotelli mette in chiaro il ruolo dei partiti: devono essere considerati come interlocutori ma rimanere esterni al movimento.
Corrado Oddi della CGIL Funzione Pubblica, promotore dei quesiti, ha infine posto l’accento sul dopo referendum, che vedrà in azione un “nuovo soggetto politico”. Il lavoro per la pubblicizzazione dei servizi idrici comincerà impugnando la legge di iniziativa popolare del 2007 (che dopo aver raccolto circa 400 mila firme da quattro anni prende polvere nei cassetti della commissione ambiente) e la proposta di finanziamento del comitato promotore.
Domenica mattina sono partiti i quattro gruppi di lavoro su legge di iniziativa popolare nazionale, vertenze territoriali di pubblicizzazione, qualità delle acque e prospettive globali. Dal report finale appare chiaro che la vera battaglia per l’acqua e per i beni comuni ha inizio adesso e dovremo vincerla, forti di questo primo risultato eccezionale. I comitati dovranno affrontare chi intende delegittimare il referendum, costruire proposte per la pubblicizzazione e vigilare su scorpori del 7% di rimborso del capitale investito, esternalizzazioni dei gestori e piani d’area. Categorico è il rifiuto di fondazioni e società per azioni pubbliche.
Il lavoro sul territorio a contatto con i cittadini, vera forza del movimento, avrà un ruolo fondamentale insieme all’attenzione al “ciclo integrato dell’acqua”, che comprende questioni come qualità, manutenzione e sprechi anche in ambito agricolo e industriale.
Nel mese di luglio, mentre ancora si aspetta dalla Cassazione il riconoscimento del risultato referendario, si farà pressione su tutte le realtà istituzionali, politiche, associative per riportare in primo piano la legge di iniziativa popolare. Ma la volontà, sull’onda del successo, è anche quella di riprendere la proposta di legge delle cosiddetta “Commissione Rodotà” sulla categoria giuridica dei beni comuni.
Il popolo dell’acqua è già pronto a manifestare per la causa: il comitato prevede una grande mobilitazione nazionale se il post referendum non darà immediatamente frutto. Quella italiana è stata un’esperienza fondante anche agli occhi di altri paesi. E’ necessario coordinarsi e partecipare a livello globale: dal contro-forum dell’acqua di Marsiglia 2012 e l’incontro di Durban sui cambiamenti climatici, la partita è tutta da giocare.
Afghanistan, la battaglia delle donne: “In tv per riconquistare i nostri diritti”
Internet secondo il “Trota”, sul web è il nuovo tormentone
Milano vota, il referendum verde che cambierà la città...
13 Giugno 2011 | Paolo Ribichini
Blitz di Greenpeace sui monumenti: “Italia ferma il nucleare, vota sìR...
10 Giugno 2011 | Diego Tomasoni
Ballottaggi e processi, Berlusconi scarica tutti e vola in Romania...
30 Maggio 2011 | Emilio Fabio Torsello
La marcia “No Brexit”, le immagini dalle strade di Londra – VI...
21 Ottobre 2018 | Redazione
13 Luglio, 2011
Il popolo dell’acqua gratis, il popolo che sinceramente non sa nemmeno quanto costi un m3 di acqua, che non sa quanto sono inquinati i suoi fiumi, quanto costa l’acqua in altri paesi. Un popolo di pecore!
14 Luglio, 2011
Quale e’ il tuo problema Alberto?
Tra razzismo e nulla, come Salvini ha messo nell’angolo il Pd
I dem (e i giornali) non riescono a imporre una loro agenda che non sia fatta di “anti-” qualcosa. E il Capitano alla console se la ride Mentre il governo traballa pericolosamente, l’opposizione litiga. L’irrilevanza del Pd e della sinistra in genere (e forse dovremmo aggiungere anche l’irrilevanza di un’inedita litigiosissima Forza Italia) è drammatica. […]Read More
Riforma Costituzionale, ecco cosa cambia se vince il Sì
Dal superamento del bicameralismo perfetto alla cancellazione del Cnel. Piccola guida per un voto consapevoleRead More
Sanremo, Bugo lascia Morgan sul palco – VIDEO
A notte ormai fonda Morgan cambia il testo della canzone in gara, riferendosi al collega, che porta via lo spartito e abbandona il palco. Dopo momenti di imbarazzo (arriva anche Fiorello per cercare di andare avanti), Amadeus li squalifica in diretta. I due sarebbero in litigio dopo la pessima esibizione nella serata delle cover.Read More
Ti piace l'informazione di qualità, gratuita ed indipendente? Diritto di critica è un progetto indipendente e che si sostiene solo attraverso il supporto dei suoi lettori e della pubblicità. Aiutaci a migliorare il nostro lavoro con una piccola donazione.
