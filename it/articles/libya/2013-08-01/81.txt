“Ripristinare la legalità violata da un Paese che ha occupato militarmente il TLT”
Ndr. E’ apparsa ieri sul profilo Facebook di Andrea Rodriguez questa interessantissima intervista a Roberto Giurastante che riportiamo integralmente.
Roberto Giurastante è il leader del Movimento Trieste Libera (MTL). Gli appartenenti al Movimento si dichiarano cittadini del Territorio Libero di Trieste (TLT) e credono che l’Amministrazione italiana stia operando a Trieste in uno stato di illegalità locale e internazionale. Un tema che da qualche mese è diventato incadescente e fa divampare polemichenelle strade, nelle aule di tribunale e su Facebook, social network dove i militanti sono particolarmente presenti. Su MTL si leggono le cose più disparate e fantasiose, spesso condite con supponente ironia e malcelato fastidio. Quello che volevo io invece era una chiacchierata distesa, che toccasse alcuni temi nodali. Non voglio commentare in alcun modo le risposte. A voi, in forma integrale, l’intervista che Roberto ha avuto la gentilezza di concedermi.
Andrea Rodriguez: Qual è l’obiettivo principale del Movimento TriesteLibera?
Roberto Giurastante: Il ripristino della amministrazione civile provvisoria della Zona A del TLT a cui dovrà seguire la costituzione dello Stato del Territorio Libero di Trieste.
AR: Chi può attuare il ripristino?
RG: L’attuale amministrazione civile provvisoria è affidata in base al Memorandum di Intesa di Londra del 5 ottobre 1954 al Governo italiano che ne risponde in caso di violazione.
AR: Mettiamo che non abbia intenzione dirisponderne. Cosa si può fare?
RG: A quel punto devono intervenire USA e Gran Bretagna (UK), che hanno dato il mandato fiduciario di amministrazione temporanea al Governo italiano… in caso non lo facessero tutto ritorna nelle mani del Consiglio di Sicurezza delle Nazioni Unite ai sensi del Trattato diPace del 1947 in vigore.
AR: E’ probabile che non facciano nulla. In questo caso questa situazione di fatto continuerebbe all’infinito. Quindi?
RG: Fino ad ora la questione Trieste non era stata sollevata direttamente dai cittadini in base al diritto di autodeterminazione. Quindi la situazione che stiamo affrontando è assolutamente nuova e sfugge al controllo di chi fino ad ora pensava potesse essere regolata dai silenzi impliciti degli Stati. Se neanche l’ONU intervenisse allora si dovrebbe prendere atto del necessario intervento degli Stati membri ONU e dei firmatari del trattato di Pace. Ma dubitiamo che l’ONU possa ufficialmente dichiarare invalido il trattato di pace nella parte relativa al TLT senza alcun accordo tra i Paesi membri. Significherebbe la fine dell’attuale ordinamento mondiale.
AR: Ci troviamo in una situazione però tutta a vantaggio di chi temporeggia. Il MTL non credo possa attendere mettiamo altri 5 anni in questa condizione di stallo. Penso perderebbe gran parte della forza, non credi?
RG: Nessuno di noi pensa a tempi lunghi.Dobbiamo ragionare sui mesi non sugli anni. Solo l’Italia può trarre vantaggio dal prolungarsi di un contenzioso in cui è parte in causa responsabile diviolazioni abnormi del diritto internazionale. Noi stiamo lottando per far arrivare il più rapidamente possibile la questione davanti alla giustizia internazionale che dovrà giudicare l’Italia per i reati commessi.
AR: E se questa lotta non producesse effetti in tempi brevi? Immagino che ci abbiate pensato. In questo caso cosa fareste?
RG: Quando si verificasse tale situazione decideremmo il da farsi… comunque si andrebbe verso l’autogoverno con il disconoscimento delle autorità italiane illegittimamente presenti sul territorio di Trieste
AR: Ora le riconoscete?
RG: No, riconosciamo l’amministrazione provvisoria del Governo italiano… ma se si rifiutassero di adempiere ai loro obblighi derivanti dai trattati internazionali, decadrebbe anche per noi l’obbligo di riconoscerci nella loro cessata amministrazione
AR: Andare verso l’autogoverno significherebbe scontro armato…
RG: No, andare verso l’autogoverno significa ripristinare la legalità violata da un Paese che ha occupato militarmente in violazione dei trattati internazionali il TLT. Se questo Paese dovesse reprimere con la forza e quindi con le armi la pacifica azione dei cittadini di Trieste, se ne assumerebbe la responsabilità.
AR: Per ripristinare la legalità violata non basterebbero dei sit-in immagino. Si tratterebbe di compiere delle azioni,e la risposta sarebbe necessariamente repressiva. Quindi alla fine si tratterebbe di uno scontro, a meno che non abbiate intenzione di farvi reprimere e basta. Non sei d’accordo?
RG: Assolutamente no. La questione Trieste non si deciderà, come ricordavo prima, davanti alla giustizia italiana. Ma davanti a quella internazionale. Stiamo parlando anche del Porto internazionale di Trieste sul quale l’italia ha imposto la propria illegittima e fittizia sovranità. Se lo Stato italiano avvierà reazioni repressive nei confronti deicittadini di Trieste che si appellano alla giustizia internazionale dovrà risponderne davanti ai tribunali competenti. Il nostro è un movimento pacifico. Ad essere armati, mi risulta, sono esclusivamente i rappresentanti delle autorità italiane qui presenti
AR: Ok… Allora provo a riformulare. Quali sarebbero le azioni concrete che intraprendereste per ripristinare la legalità violata da un Paese che sta occupando militarmente il TLT?
RG: Quello che stiamo facendo: chiedere l’intervento delle istituzioni internazionali competenti. Questo è il diritto. Sono le Nazioni Unite a dovere intervenire. Se non lo facessero si aprirebbe una crisi inevitabile in quanto non sarebbe più possibile garantire il diritto internazionale. Con conseguenze che potrebbero estendersi rapidamente. Nessun Paese sarebbe obbligato a rispettare gli accordi firmati. Tutti potrebbero seguire l’esempio del caso TLT. L’ONU non può permettere questo.
AR: Sei davvero così certo che le Nazioni Unite interverranno?
RG: In questo momento sono in corso intensi contatti diplomatici sulla situazione di Trieste. La censura degli organi diinformazione italiani è già una buona dimostrazione dell’imbarazzo delle autorità italiane. Sono molti gli Stati ONU che stanno seguendo la vicenda. Nessuno può inoltre permettere che un Porto Internazionale cada nelle mani dello Stato italiano che ha già dichiarato l’intenzione di eliminarvi in violazionedi quanto disposto dall’allegato VIII del Trattato di Pace i punti franchi (inalienabili).
AR: Devo interpretare questa risposta come un ‘sì’?
AR: In questo momento, siete un movimento politico molto seguito in città. I partiti vi temono e lo si vede dagli attacchi che ricevete. Alle prossime amministrative, se vi presentaste potreste fare il botto. Ci avete pensato?
RG: Abbiamo presentato un ricorso al TAR FVG in cui dichiariamo la nullità delle elezioni regionali svolte nella Zona A del TLT… circa 1.500 cittadini avevano già presentato la dichiarazione di nullità delle elezioni fatte svolgere dalla Repubblica italiana per eleggere le proprie amministrazioni nella Zona A del TLT… Ci presenteremo solo alle elezioni legittime del TLT che se non verranno indette dal Governo provvisorio italiano dovranno essere convocate direttamente dai cittadini del TLT…
AR: Quindi allora i partiti devono preoccuparsi solo del TAR dal momento che voi non vi presenterete alle prossime amministrative qui a Trieste, giusto?
RG: Non abbiamo nessuna intenzione dipresentarci alle elezioni amministrative indette dalla Repubblica italiana aTrieste… i partiti italiani dovranno preoccuparsi più che del TAR delle cause internazionali e del bassissimo consenso che riceveranno dalle loro illegittime elezioni… forse arriveranno ad avere il 30% degli aventi diritto al voto…noi siamo il resto…
AR: Qual è secondo te il traguardo più importante raggiunto finora da MTL?
RG: Avere portato a conoscenza di tutti una questione di rilevanza internazionale sepolta da 60 anni di oblio e propaganda di regime ed avere risvegliato l’orgoglio dei cittadini del TLT… La gente è entusiasta e partecipa a questa azione per la difesa dei propri diritti avendo ben capito che questa è davvero “l’ultima battaglia” utile per Trieste e per il suo futuro…
AR: E il tuo più grande timore riguardo a MTL?
RG: Che la forte crescita che stiamo avendo possa portare a delle divisioni interne frutto delle molte anime presenti inquesto movimento popolare… Questo è in definitiva l’unico vero ostacolo che io vedo al perseguimento dei nostri obiettivi.
