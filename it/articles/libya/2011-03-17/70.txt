





Please enable javascript to view this site.Diritto di critica | June 28, 2020 



            Top        
 
          Goffredo Mameli, simbolo del patriottismo italiano - Diritto di critica          
«Una cosa stupenda! Io sentii dentro di me qualcosa di straordinario, che non saprei definire». Con queste parole Michele Novaro, autore della musica del Canto degli Italiani, conosciuto ai più come Inno d’Italia, ricorda nel 1875 l’emozione che provò nel leggere il testo di Goffredo Mameli. Era il 1847, e il musicista si mise subito al lavoro: «Piangevo, ero agitato, e non potevo star fermo. Corsi a casa, e là, senza neppure levarmi il cappello, mi buttai al pianoforte. Scrissi un motivo su un foglio di carta: nella mia agitazione rovesciai la lucerna sul cembalo e, per conseguenza, anche sul povero foglio. Fu questo l’originale dell’inno Fratelli d’Italia».Goffredo Mameli compone i versi simbolo della nostra Nazione a soli 20 anni, due anni prima di morire a Roma durante la difesa della Repubblica nata dai moti popolari. La sua breve vita è stata piena di ardore, irrequietezza, passione. E stupisce sempre la perfezione dell’Inno, il suo contenere la storia italiana in poche strofe, strofe semplici e assai musicali. Scritte di getto, nell’ardore dell’età giovanile.Patriota instancabile, ha partecipato ai moti di Genova, alle cinque giornate di Milano (con il grado di capitano), e soprattutto alla rivolta di Roma nel 1849, al fianco di Giuseppe Garibaldi. Mameli ha svolto anche il ruolo di portavoce dei ribelli genovesi e ha diretto il giornale “Diario del popolo”, promuovendo una campagna stampa per la ripresa della guerra contro l’Austria, alla fine del 1848.La popolazione stava resistendo contro l’assalto delle truppe francesi, alleate del Papa, e gli scontri tra l’esercito transalpino e i rivoluzionari italiani erano durissimi. Goffredo, aiutante di campo di Garibaldi, venne ferito ad una gamba da un colpo di baionetta sparato per errore da un suo compagno di lotta. La ferita si infettò, e Mameli morì dopo ore di agonia. La leggenda dice che nei suoi ultimi istanti di vita, nel delirio, recitasse versi patriottici.La notizia del suo decesso colpì Giuseppe Garibaldi. L’Eroe scrisse anni dopo nelle sue memorie: «…La sua perdita mi ha straziato, e mi strazia ancora, pensando alle glorie perdute dell’infelice mio Paese. Italia mia! Non l’Italia delle turpitudini e del lucro, quella del tanto per cento! Quella curvata sotto il bastone dell’Ibero, del Gallo, del Croato! Non quella della pancia e della prostituzione, ma! Italia ideale, sublime! Quella concepita da Dante, da Petrarca, da Machiavelli, quella per cui morivano i Bandiera e i Cosenzo e migliaia di giovani, esaltandola moribondi…acclamandola mutilati..sotto le mura della madre delle metropoli, di Roma! Ebbene quell’Italia del mio cuore aveva trovato il suo bardo..Mameli! Mameli!».Parole attualissime e piene di idealismo. Quando cantiamo l’inno, ricordiamoci anche di tutto quello che c’è dietro.Così l’Italia unita inaugurò il suo ParlamentoL’Onu approva la no-fly zone. Tripoli si smarca: “disposti al cessate il fuoco”ApprofondisciPalestinesi in piazza per l’unità, Hamas e Israele hanno paura...                      
              22 Marzo 2011 | Sirio ValentRuby, l’arma a doppio taglio della Procura di Milano...                      
              25 Marzo 2011 | Emilio Fabio TorselloIl boia di Srebrenica? “Un patriota”. Parola di Borghezio...                      
              28 Maggio 2011 | Erica BalduzziCentocinquant’anni di un patriottismo a metà...                      
              17 Marzo 2011 | Leonardo ManginiComments

Tra razzismo e nulla, come Salvini ha messo nell’angolo il PdI dem (e i giornali) non riescono a imporre una loro agenda che non sia fatta di “anti-” qualcosa. E il Capitano alla console se la ride Mentre il governo traballa pericolosamente, l’opposizione litiga. L’irrilevanza del Pd e della sinistra in genere (e forse dovremmo aggiungere anche l’irrilevanza di un’inedita litigiosissima Forza Italia) è drammatica. […]Read MoreRiforma Costituzionale, ecco cosa cambia se vince il SìDal superamento del bicameralismo perfetto alla cancellazione del Cnel. Piccola guida per un voto consapevoleRead MoreSanremo, Bugo lascia Morgan sul palco – VIDEOA notte ormai fonda Morgan cambia il testo della canzone in gara, riferendosi al collega, che porta via lo spartito e abbandona il palco. Dopo momenti di imbarazzo (arriva anche Fiorello per cercare di andare avanti), Amadeus li squalifica in diretta. I due sarebbero in litigio dopo la pessima esibizione nella serata delle cover.Read MoreArticoli recentiSostieniciTi piace l'informazione di qualità, gratuita ed indipendente? Diritto di critica è un progetto indipendente e che si sostiene solo attraverso il supporto dei suoi lettori e della pubblicità. Aiutaci a migliorare il nostro lavoro con una piccola donazione.