Venerdì 31 Luglio 2020 Dal n. 40 del 9 novembre 2003 Le tappe del terrorismo in Toscana di Ennio CicaliIl terrorismo rosso e nero non ha risparmiato la Toscana , turbata da violenze e attentati .
 31 dicembre 1969
una doppia incursione di ultrà di sinistra provoca gravi incidenti alla « Bussola » di Viareggio .

5 gennaio 1970 undici candelotti , con relative micce , sono trovati davanti a una negozio a Pisa .
 1970 - 71 mentre nel resto d' Italia imperversa la guerriglia in Toscana non si hanno episodi di rilievo , tranne i ripetuti scontri tra forze dell' ordine e dimostranti .

Febbraio 1974 Greve in Chianti .
Ritrovata una 500 rubata , con a bordo documenti ritenuti emanazione di Avanguardia operaia .
 17 aprile 1974
Firenze .
Rapina da 200 milioni alla stazione , ritenuta opera di terroristi neri .

21 aprile 1974 sabotaggio sulla linea Firenze - Bologna , saltano 20 metri di binario .
L' attentato è rivendicato da Ordine nuovo , movimento di estrema destra .
 4 agosto .
Nella notte una bomba esplode sul treno Italicus .
Muoiono 12 persone , altre 48 restano ferite .
 29 ottobre Firenze .
In piazza Leon Battista Alberti , cinque terroristi tentano una rapina a una banca .
Nello scontro con carabinieri muoiono Luca Mantini e Giuseppe Romeo , aderenti ai Nap .
Altri due nappisti rimangono gravemente feriti e sono arrestati , un terzo riesce a fuggire .
Seriamente feriti un maresciallo dei carabinieri e un passante .
 24 novembre Firenze .
Attentato incendiario alla sezione Dc dell' Isolotto .
È firmato dai gruppi armati di resistenza Jules Bonnot .

1 gennaio 1975 Pistoia .
Minati vari tralicci dell' Enel , che però non cadono .

7 gennaio Terontola .
Divelto dallo scoppio di una bomba il binario della Firenze - Roma .

10 gennaio Lucca .
Esplode una bomba all' Ispettorato agrario .
 12 gennaio Lucca .
Attentato al comitato provinciale Dc .

23 gennaio Castiglion Fiorentino .
Arrestati tre giovani ritenuti appartenenti al nucleo nazional - rivoluzionario di Arezzo .
 24 gennaio Empoli .
Un sottufficiale e due graduati di Ps suonano alla porta dell' appartamento di Mario Tuti , un « tranquillo » impiegato del Comune .
È sospettato di avere partecipato ad alcuni attentati dinamitardi .
Improvvisamente il Tuti imbraccia un fucile automatico ed esplode alcuni colpi :
restano uccisi il brigadiere Leonardo Falco e l' appuntato Giovanni Ceravolo , gravemente ferito l' appuntato Arturo Rocca .
 27 aprile Lammari ( Lucca ) una bomba esplode davanti a una macelleria , ritenuta di proprietà di un comunista .
L' attentato è fatto risalire alla « cellula nera » della Lucchesia .

8 luglio Roma .
In una sparatoria rimane uccisa la nappista Anna Maria Mantini , sorella di Luca .

30 settembre Altopascio ( Lucca ) Dopo un conflitto a fuoco è arrestata Anna Maria Besuschio .

3 ottobre Siena .
Incendiata la sede del comitato provinciale Dc .

6 gennaio 1976 Pistoia .
Salta in aria l' auto del direttore di uno stabilimento tessile .
L' azione è rivendicata dal Nucleo operai comunisti .

1 marzo Pisa .
Armati delle Brigate rosse e Nuclei armati proletari attaccano una caserma dei carabinieri .

22 giugno 1977 Pistoia .
Tre giovani sparano alle gambe del vicesegretario provinciale Dc e consigliere comunale Giancarlo Niccolai .
L' attentato è rivendicato da Prima linea .
 20 gennaio 1978
Firenze .
Nel tentativo di favorire l' evasione di alcuni detenuti , due uomini e una donna irrompono in un appartamento adiacente al carcere delle Murate .
Una pattuglia della polizia si scontra con altri componenti del nucleo che fanno da copertura esterna .
L' agente Fausto Dionisi è ucciso nel conflitto a fuoco .
Il suo collega , Dario Atzeni , resta ferito .
La responsabilità del fatto è attribuita a Prima linea .

7 febbraio Prato .
Il notaio Gianfranco Spighi è ucciso nel suo studio da terroristi di Lotta armata per il terrorismo .
 21 gennaio 1982 Siena .
Dopo una rapina sette appartenenti ai Comunisti per la liberazione proletaria salgono su di un autobus della linea Siena - Montalcino .
A Monteroni d' Arbia , l' autobus è fermato a un posto di blocco dei carabinieri .
Ne nasce una sparatoria in cui restano uccisi i carabinieri Euro Tarsilli e Giuseppe Savastano e il terrorista Lucio Di Giacomo .
Il maresciallo Augusto Barna è gravemente ferito .
Gli altri terroristi riescono a fuggire , saranno catturati successivamente .

24 maggio Viareggio .
Sorpreso dalla polizia il brigatista rosso Umberto Catabiani apre il fuoco e riesce a fuggire .
Inseguito fuori città è localizzato e nel corso di una sparatoria resta ucciso .

23 dicembre 1984 .
Un ordigno esplode sul treno 904 , quando il convoglio si trova all' interno della galleria fra Vernio e San benedetto Val di Sambro , sulla Firenze - Bologna .
L' attentato provoca 16 morti e più di 200 feriti .
Dopo lunghe indagini la strage sarà attribuita a esponenti della criminalità comune ed estremisti di destra .

10 febbraio 1986 Firenze .
L' ex sindaco Lando Conti è ucciso da un nucleo delle Brigate rosse - Partito comunista combattente .
Tre giorni dopo i brigatisti rivendicano l' uccisione .
Lando Conti era stato scelto perché era repubblicano e amico di Giovanni Spadolini , all' epoca ministro della Difesa , e perché possedeva una quota azionaria
dello 0,213 % di una impresa che produceva apparecchiature ottiche destinate anche a usi militari .

27 maggio 1993 Firenze .
Un furgone esplode nella notte , ai piedi della torre medievale che ospita l' Accademia dei Georgofili , nelle vicinanze degli Uffizi .
L' attentato provoca 5 morti :
Fabrizio Nencioni , la moglie Angela ;
le figlie Nadia di 9 anni e Caterina di 6 mesi ;
lo studente universitario Dario Capolicchio e una trentina di feriti .
L' attentato che sarà addebitato a Cosa nostra , causa , tra l' altro , ingenti danni al patrimonio artistico e a numerosi immobili .
 19 luglio 2000 .
Individuato con « ragionevole certezza » l' appartamento di Firenze dove si radunava il comitato esecutivo delle Brigate rosse durante il rapimento Moro , secondo il senatore Giovanni Pellegrino , presidente della Commissione stragi .

17 marzo 2002 Pisa .
Devastata nella notte la redazione del quotidiano Il Tirreno .

5 settembre Pisa .
Ignoti appiccano il fuoco alla sede della Cisl .
L' attentato non è rivendicato .

5 dicembre Firenze .
Fallisce una rapina all' ufficio postale di via Targioni Tozzetti .

6 febbraio 2003 Firenze .
È rapinato l' ufficio postale di via Torcicoda che gli inquirenti considerano subito come un raid di autofinanziamento terroristico .

2 marzo Terontola .
Due militanti delle Br - Pcc ai quali sono chiesti i documenti di identità , sul treno Roma - Firenze , fanno fuoco su tre agenti della polizia ferroviaria .
Il sovrintendente Emanuele Petri è ucciso con un colpo di pistola dal brigatista rosso Mario Galesi .
Nel conflitto a fuoco , rimangono gravemente feriti un altro agente , Bruno Fortunato , e lo stesso Galesi , che morirà nella serata .
L' uomo viaggiava con Nadia Desdemona Lioce , irreperibile dal 1995 , che si è dichiarata « prigioniera politica » .
Sia la Lioce sia il Galesi avrebbero fatto parte del gruppo che ha segnato la ricostituzione delle Brigate rosse , dopo la ritirata strategica del 1989 .
Il numeroso materiale sequestrato ha consentito l' avvio di una operazione che ha portato a numerosi arresti .

24 ottobre .
Sette presunti terroristi rossi sono fermati per gli attentati ai professori D' Antona e Biagi , uccisi a Roma e Bologna .
Gli arresti sono eseguiti a Firenze , Vecchiano , in provincia di Pisa , Roma e Porto Cervo in Sardegna .
A Firenze viene arrestato Roberto Morandi , 43 anni , dipendente dell' Ospedale di Careggi .
A Vecchiano viene arrestata Cinzia Banelli , 40 anni , dipendente dell' Ospedale Cisanello .

29 ottobre A Firenze viene arrestato Simone Boccaccini , 44 anni , dipendente comunale .
 31 ottobre Ancora a Firenze , in Procura dov' era stato portato per essere interrogato , viene arrestato Bruno di Giovannangelo , 44 anni , abitante a Pisa e impiegato delle Poste .
Cosa si nasconde dietro il ritorno delle Br Biagi , un bersaglio « facile » Grazie per il tuo voto !
Hai già votato per questa pagina , puoi votarla solo una volta !
Il tuo voto è cambiato , grazie mille !
Log in o crea un account per votare questa pagina .
Non sei abilitato all' invio del commento .
Effettua il Login per poter inviare un commento Toscana Oggi Tv Firenze e la cupola del Brunelleschi seicento anni dopo :
esperti a confronto Virginia Zanetti - Palazzo di Giustizia di Firenze Lectio divina - 23 luglio 2020 Papa Francesco :
non parlare di povertà e vivere come un faraone Sostieni Toscana Oggi TV & Media Direttore responsabile Domenico Mugnaini - Reg .
Tribunale di Firenze n. 3184 del 21/12/1983 Edito da Toscana Oggi Società Cooperativa – P.I. 01490320486 – C.F. 80035330481 –
Codice destinatario Sdi :
USAL8PV – E - mail : redazione@toscanaoggi.it - Pec :
coopfire@pec.toscanaoggi.it Sede :
Via della Colonna , 29 - 50121 Firenze - tel .
+39 055 277661 - fax +39 055 2776624 - Reg .
Imp .
Firenze n. 80035330481 REA
n. 267595 Toscana Oggi percepisce i contributi pubblici per l' editoria Toscana Oggi , tramite la Fisc ( Federazione Italiana Settimanali Cattolici ) , ha aderito allo IAP ( Istituto dell’ Autodisciplina Pubblicitaria ) accettando il Codice di Autodisciplina della Comunicazione Commerciale